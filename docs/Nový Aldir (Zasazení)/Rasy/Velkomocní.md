# Velkomocní

![Image title](/assets/NAldir/races/vel.webp)

**Požadavky:** NAT 18 v libovolné dovednosti NEBO žádná dovednost není nižší jak NAT 13  

**Vrozené jazyky:** Obecná řeč + 1 jazyk vlastního výběru. (Všechny jazyky) 

**Hybnost:** 6 metrů 

**Doba života:** 120 - 150 let

*Velkomocní se svým zevnějškem nijak výrazně neliší od ostatních lidí. Jedinými výraznými prvky, dle kterých lze velkomocné identifikovat na první pohled je to, že jsou neskonale krásní a také, že jim slabě žhnou oči, různými nepřirozenými barvami. Velkomocní jsou obyčejní lidé, kteří se narodili se střepem krystalizované many ve svém těle. Z tohoto úlomku se po celý jejich život uvolňuje mana, která jim poskytuje jisté nadpřirozené schopnosti a silnou afinitu k magii. Tohle proudění many zaručuje velkomocným pevné zdraví, nadpřirozeně dlouhý život a dlouhotrvající mladiství vzhled. Díky své afinitě pro magii a vlastně i kvůli tomu, co jejich existence představuje, jsou spolu s Magijemi, cílem číslo jedna pro řád lamačů kouzel. Často jsou chytáni a popravováni jen za to, že existují. Co se týče ostatních lidí, ti se snaží kontaktům z Velkomocnými vyhýbat a spíše se jich bojí. Ostatní rasy tak předpojaté nejsou. Snad všichni velkomocní si nakonec zvolí život dobrodruha, jelikož být neustále na cestách je snad jediný způsob, jak se efektivně vyhýbat lamačům kouzel.*

**Velkomocná jména:** Stejná jako ta lidská.

**Speciální vlastnosti:**

- *Vrozená schopnost* - Každý velkomocný má vrozenou schopnost. Domluv se s PJ jakou by sis přál vrozenou schopnost. PJ stanoví její účinky, doby trvání a jak často tuhle schopnost můžeš používat. Tato schopnost je unikátní pro tvého konkrétního velkomocného. Ve stejnou chvíli nemůže existovat více velkomocných se stejnou schopností. 
- *Vidění ve tmě* - Velkomocní mají schopnost vidět ve tmě stejně dobře jako ve dne.
- *Imunní vůči nemocem* - Velkomocní nemohou běžnými způsoby onemocnět. Tato imunita se však nevztahuje na jedy, kouzla a kletby.

---

