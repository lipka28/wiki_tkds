# Střelný prach

V Aldiru je používání střelného prachu a křesadlových zbraní na denním pořádku. Následují pravidla pro střelný prach a extra vybavení, které může být hráčům k dispozici při hře.

## Střelný prach obecně

Pro střelné zbraně platí následující pravidla:

- **Poškození:** Křesadlové zbraně jsou nejsilnější z nabíjecích zbraní. Mají vždy nejvyšší kostku poškození v dané kategorii.
- **Náchylnost na vlhkost:** Jsou náchylné na vlhkost a nevhodné podmínky mohou zvýšit jejich šanci na selhání nebo je udělat kompletně nepoužitelné.
- **Hlučné:** Použití křesadlových zbraní je extrémně hlučné a může vyvolat nechtěnou pozornost.
- **Selhání:** Při hodu *NAT 1 až 3* na zásah křesadlová zbraň selže a ucpe se. Takovou zbraň je třeba 1 směnu čistit *čistící sadou na křesadlové zbraně*, aby byla znovu použitelná. 

!!! Warning "Selhání s výhodou a nevýhodou"
    Výhoda a nevýhoda má nežádoucí vliv na pravděpodobnost selhání křesadlové zbraně. V případě, že je tedy křesadlová zbraň použita s výhodou nebo nevýhodou, je třeba na selhání brát v potaz jen první hozenou kostku.

## Střelné zbraně

!!! Warning "Dostřel"
    Platí stejná pravidla [dostřelu](/Gear/#dostrel).

| Název zbraně  | Typ zbraně | Dostřel | Poškození | Váha |  Cena  |
| :------------ | :--------: | :-----: | :-------: | :--: | :----: |
| Bambitka      |    Malá    |  15/30  |   1k6+1   |  1   | 80 st  |
| Granát        |    Malá    | Hozený  |    2k6    |  1   | 20 st  |
| Houfnice      |  Střední   |   15    |   1k6+1   |  2   | 100 st |
| Mušketa       |  Střední   |  30/60  |   1k8+1   |  2   | 120 st |
| Těžká mušketa |   Velká    | 60/120  |  1k10+1   |  3   | 160 st |

**Bambitka:** Příruční křesadlová braň *Speciální:* Lze nabít jako *běžnou akci*.

**Granát:** Kovová koule s doutnákem, která při výbuchu působí ohromné poškození v okolí *3 metry kolem* místa výbuchu. *Speciální:* Vyžaduje oheň pro aktivaci; Granát je hozen na místo v dohodové vzdálenosti stvoření a následně se odkutálí *1k4 metrů* náhodným směrem. Poté exploduje. Zasažené cíle mohou podstoupit záchranný hod na úhyb a tím zredukovat obdržené poškození na polovinu. Prohození granátu malými otvory může vyžadovat hod na zásah.

**Houfnice:** Mušketa s rozšířenou hlavní střílející několik kulí naráz. *Speciální:* Na 1 střelu spotřebuje *5 ks munice*; Houfnice zamíří první stvoření v dosahu určeném směru střelby a také všechna stvoření v okolí *3 metry kolem* prvního cíle. Hod na zásah probíhá zvlášť pro každé stvoření. Poškození je uděleno každému zasaženému stvoření v plénem rozsahu; Alternativně se lze houfnicí pokusit zasáhnout cíl, se kterým je držitel houfnice ve vzájemném ohrožení. V případě zásahu je zasažen jen tento jeden cíl a však obdrží *dvojnásobné poškození* (Postihy za střelbu ve vzájemném ohrožení).

**Mušketa:** Běžná křesadlová zbraň s dlouhou kovovou hlavní a dřevěnou rukojetí.

**Těžká mušketa:** Delší a těžší verze muškety, která dokáže metat kule na ohromné vzdálenosti *Speciální:* Pro přesné střílení vyžaduje nějakou formu podpěry. Bez podpěry lze střílet jen na efektivní vzdálenost a ještě k tomu s nevýhodou.

## Munice

| Název munice                | Váha |      Cena       |
| --------------------------- | :--: | :-------------: |
| Váček munice (20 ks munice) |  1   | 20 st (1 st/ks) |

**Váček munice:** Váček obsahující vatu, kapsle střelného prachu a kule do křesadlových zbraní. Náchylný na promočení.

## Výbava dobrodruha

| Předmět                                       | Váha | Cena  |
| --------------------------------------------- | :--: | :---: |
| Čistící sada na křesadlové braně (10 použití) |  2   | 25 st |
| Dýmovnice                                     |  1   | 15 st |
| Podpěra                                       |  2   | 2 st  |
| Světlice                                      |  1   | 15 st |

**Čistící sada na křesadlové braně (10 použití):**  sada olejíčků, hadříčků a kartáčků, které slouží k údržbě křesadlových zbraní. Použití trvá *1 směnu*.

- *Uvolnění:* Použití uvolní ucpanou křesadlovou zbraň.
- *Prevence:* Je-li sada použita před selháním zbraně, lze podobu následujících *24 hodin* ignorovat první selhání zbraně. 

**Dýmovnice:** Skleněná lahvička s chemikáliemi, které se při kontaktu se vzduchem promění v hustý kouř v okolí *5 metrů* kolem místa dopadu.

- *Kouř:* Kouř je neprůhledný a všechna stvoření, která se nachází v kouři jsou efektivně slepá. Stvoření, které začínají svůj tah v kouři a potřebují dýchat vzduch, musí uspět v  *záchranném hodu proti smrti* nebo ztratí svůj tah dávivým kašlem.
- *Trvání:* Dým se na místě udrží *1 směnu* nebo dokud není nějakým způsobem odstraněn.

**Podpěra:** Asi 1 a půl metru dlouhá dřevěná hůl s kovovou vidlicí, která po zapíchnutí do měkkého povrchu slouží jako podpěra pro těžkou mušketu. Připravení podpěry se zbraní ke střelbě zabere *1 běžnou akci*. 

**Světlice:**  Asi 20 čísel dlouhá hůl z motaného papíru, která je nasáta všelijakými chemikáliemi. Poskytuje jasné načervenalé světlo v okolí *12 metrů* a hoří po dobu 30-ti minut (*3 směny*). *Vyžaduje oheň k zapálení*.

- *Světlice vs pochodně:* Světlice záři jasnějším světlem a na rozdíl od pochodní nejsou náchylné na nárazy, takže neuhasnou když z výšky spadnou na zem. Světlice také dokáží hořet i pod vodou (pokud jsou zapáleny na suchu).