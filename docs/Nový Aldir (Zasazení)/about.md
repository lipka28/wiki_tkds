# Aldir a jazyky

<img src="https://tkds.cz/imgs/Aldir.jpg" style="zoom:100%;" />

Všechny rasy, povolání, výbava a příběhové útržky v těchto pravidlech jsou zasazeny na kontinent Aldir. Následuje *8* pravd o světě, které mají pomoci se hráčům a PJ vcítit do tohoto světa, bez nutnosti studovat zdlouhavé texty. 

- Aldir je rozlehlý kontinent nacházející se v severní hemisféře světa Tera.
- Nejrozsáhlejší stát na Aldiru je Aldirská republika, ve které spolu v míru žijí lidé, trpaslíci, pulčíci a gnómové. 
- S Aldirskou republikou sousedí Ledové království, které se zbytkem Aldiru komunikuje pouze formou obchodu a Ostrov svobody, který patří pirátům a neplatí v něm zákony republiky. 
- Asi před 500-ti lety došlo v tehdejším Aldirském království k magické katastrofě, kdy z neznámých důvodů explodovala magická univerzita. Tento výbuch vyhladil všechen život na několika tisíc kilometrů čtverečních (dnes země nikoho) a vzbudil velkou nevoli proti užívání magie, která nakonec přerostla v pád Aldirského království a vznik republiky.
- Po vzniku republiky došlo k plošnému zakázání magie a byl zřízen řád lamačů kouzel, jehož úkolem bylo lovit magická stvoření a dohlížet na dodržování tohoto nového zákona.
- Tento nový zákon vzbudil velké nepokoje především mezi elfy jako inherentně magických stvoření, jejichž nespokojenost přerostla až ve válku, ve které byla převážná většina elfů vyhlazena nebo odsunuta. 
- Zakázání magie však vedlo k technologickému bůmu alchymie a gnómského inženýrství. Jenž posunulo technologickou úroveň Aldiru až na úroveň naší renezance.
- I přes zákaz magie se však stále na území Aldiru rodí nová stvoření s magickými schopnostmi. A i dnes jsou tato stvoření stále lovena lamači kouzel.

## Jazyky Aldiru

V Aldiru se mluví spoustou jazyků. Avšak všechna inteligentní stvoření ovládají aspoň *Obecnou řeč*. Některá vysoce inteligentní stvoření však mohou ovládat jazyků více. 

### Běžné jazyky

| k6   |      Jazyk      |           Běžní mluvčí           |
| ---- | :-------------: | :------------------------------: |
| 1    |    Gnómština    |             Gnómové              |
| 2    |   Goblinština   |              Skřeti              |
| 3    |   Jazyk obrů    | Obrové severu, Trollové a Zlobři |
| 4    |    Orkština     |           Orkské kmeny           |
| 5    | Pulčický hantec |             Pulčíci              |
| 6    |  Trpasličtina   |            Trpaslíci             |
| -    |   Obecná řeč    | Většina inteligentních stvoření  |

### Exotické a mrtvé jazyky

Pokud má postava dostatek rozumu aby se naučila 2 další běžné jazyky, může se na místo toho naučit 1 exotický jazyk.

| k10  |       Jazyk        |          Běžní mluvčí          |
| ---- | :----------------: | :----------------------------: |
| 1    |     Démonština     |             Démoni             |
| 2    | Dračí řeč (mrtvý)  |             Draci              |
| 3    | Druidština (mrtvý) |             Druidi             |
| 4    |  Elfština (mrtvý)  |             Elfové             |
| 5    |   Hlubinný jazyk   |        Stvoření Podzemě        |
| 6    |     Nebeština      | Andělé a jiná nebeská stvoření |
| 7    |    Nekrilština     |            Nemrtví             |
| 8    | Prvotština (mrtvý) |          Elementálové          |
| 9    |    Sylvánština     |          Vílí tvorové          |
| 10   |  Zlodějský hantec  |  Zloději, tuláci a podvodníci  |

---

