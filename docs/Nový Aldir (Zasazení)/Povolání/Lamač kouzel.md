# Lamač kouzel

!!! danger "Vyžaduje svolení PJ"
     Vzhledem k nátuře tohohle povolání. Není lamač kouzel kompatibilní s většinou skupin dobrodruhů. Jelikož lamač kouzel může jednoduše způsobit rozpor s dalšími členy skupiny, především pokud někteří členové ovládají magii. *Výběr tohohle povolání vyžaduje svolení PJ* a je vhodné jen pro zkušené hráče se zkušeným PJ.

!!! danger "Pouze lidé"
     Řád lamačů kouzel je exkluzivně lidský. Tohle povolání je tedy k dispozici pouze hráčům hrající za člověka.

![Image title](/assets/NAldir/classes/spellbreaker.webp)

*Řád lamačů kouzel Aldirské republiky je proslulý a obávaný napříč celým Aldirem. Jeho elitně cvičení bojovníci jsou obávaní a respektovaní všude kam přijdou. Lamači kouzel disponují alchymisticky modifikovaným okem, kterému se říká vševidoucí oko. Tímto okem dokáží odhalit i ten nejvíce ukrývaný zdroj magie. Jejich úkol je prostý. Zabít, zničit nebo uvěznit vše, co jen zavání magií. Někteří lamači kouzel si však tohle poslání vykládají po svém a stávají se z nich sběratelé magických artefaktů. Povolání lamače kouzel je vhodné pro všechny co touží po respektu a poslání.*

## Tabulka postupu

| ÚROVEŇ |       HP       | ODEMYKÁ                                                      |
| :----: | :------------: | :----------------------------------------------------------- |
|   1    | +1d8+MOD Výdrž | Příslušnost k řádu, Alchymistické modifikace; Bonus k zásahu +0; Záchranný hod: 16 |
|   2    | +1d8+MOD Výdrž | Zlom magii                                                   |
|   3    | +1d8+MOD Výdrž | Bonus k zásahu: +2; Záchranný hod: 14                        |
|   4    | +1d8+MOD Výdrž | Perk                                                         |
|   5    | +1d8+MOD Výdrž | Bonus k zásahu: +4; Záchranný hod: 12                        |
|   6    | +1d8+MOD Výdrž | Přesměruj magii                                              |
|   7    | +1d8+MOD Výdrž | Bonus k zásahu: +6; Záchranný hod: 10                        |
|   8    | +1d8+MOD Výdrž | Perk                                                         |
|   9    | +1d8+MOD Výdrž | Bonus k zásahu: +8; Záchranný hod: 8                         |
|   10   | +1d8+MOD Výdrž | Magická imunita                                              |
|  10+   |       +1       | ---                                                          |

## Schopnosti povolání

**Trénované zbraně:** Všechny 

**Trénovaná brnění:** Všechny včetně štítů. 

**Extra výbava:** Odznak lamače kouzel (L) (Prokazuje autoritu lamače kouzel a jeho dotyk působí bolest uživatelům magie.)

### Úroveň 1 - Příslušnost k řádu

Řád lamačů kouzel se těší v Aldirské republice velkému respektu a jeho členové mají jisté výhody. 

- *Autorita* - Lamači kouzel mají autoritu nad polovojenskými útvary v Aldriské republice (jako jsou třeba městské stráže) na úrovni kapitána. 
- *Přístup ke zdrojům* - Lamači kouzel mají ve městech, která to umožňují, přístup k řádovním zdrojům. Jako jsou knihovny s neveřejnými informacemi a všelijací řemeslníci (např alchymisté), které poskytnou své služby za zvýhodněné ceny. Speciální zboží, která se dá takhle pořídit. Je popsáno [níže](/Nový%20Aldir%20%28Zasazení%29/Povolání/Lamač%20kouzel/#specialni-zbozi). K této výbavě má lamač kouzel přístup i během tvorby postavy.
- *Organizační struktura* - Řád má svou pevnou organizační strukturu a rozkazy nadřízených se musí plnit. Neuposlechnutí rozkazu či dezerce se trestá. Někdy dokonce i smrtí. Plnění těchto úkolů umožní posunutí se v řádu na vyšší pozice a získání dalších výhod.

### Úroveň 1 - Alchymistické modifikace

Lamači kouzel, během svého výcviku, projdou i pár alchymistickými modifikacemi. První modifikací je alchymisticky upravené levé oko, které jim umožňuje vidět magii a aplikovat některé své schopnosti. Druhou pak magická tetování, pokrývající celé tělo, která jim poskytují ochranu před magií.

- *Vševidoucí oko* - Magická stvoření a předměty do 25-ti metrů (Poblíž)  vidíš lehce světélkovat. Soustředěním se po dobu 1 směny dokážeš rozpoznat přítomnost magie starou až 7 dní a můžeš se pokusit o ověření rozumu na zjištění o jaký druh magie se jedná. 
- *Ochranná tetování* - Všechny kouzla mají na tebe poloviční účinek. Ty u kterých není kvantitativní hodnota, která by se dala zredukovat na polovinu. Získá lamač kouzel výhod na záchranný hod.

!!! Note "Příklady půlení"
    Ohnivá koule způsobí lamači kouzel poloviční poškození. Magické léčení jej vyléčí za polovinu. Oslabující kouzlo bude mít poloviční efekt a poloviční dobu trvání. Přemisťovací magie přenese lamače kouzel jen na poloviční vzdálenost. 

### Úroveň 2 - Zlom magii

Pokud máš volnou ruku, tak můžeš provést neozbrojený útok, který nepůsobí poškození, avšak stvoření zasažené tímto útokem ztrácí schopnost ovládat magii na 1d4+L kol (Stále může používat svitky a magické předměty). 

- *Nat 20* - Při kritickém zásahu je doba prodloužena na 1 směnu.  
- *Čarující cíl* - Pokud stvoření zrovna čarovalo, kouzlo je okamžitě ztraceno. 
- *Mimo boj* - Tato schopnost se dá použít i na zrušení trvajícího magického efektu. Ať už na předmětu či stvoření. 
- *Instantní akce* - Tento útok lze použít i jako instantní akci. Avšak na zásah se pak hází s nevýhodou. 

!!! note "Permanentní magické předměty"
    Pokud je cílem *Zlom magii* permanentní magický předmět. Jako například +2 meč či nějaké prokletí. Je odstranění magického efektu jen dočasné (1 směna).

### Úroveň 4, 8, 12... - Perk

Každou čtvrtou úroveň si může tvá postava vybrat mezi těmito možnostmi:

- Rozdělit si 2 body mezi libovolné dovednosti.
- Vybrat si 1 perk z [existujících perků](/Nov%C3%BD%20Aldir%20%28Zasazen%C3%AD%29/perks/), pro které splňuješ požadavky. Nebo si nějaký perk ve spolupráci s PJ vymyslet.

### Úroveň 6 - Přesměruj magii

Pokud hodíš na záchranu proti magii 20 nebo více (včetně bonusů), můžeš jako instantní akci kouzlo odrazit na jiný cíl v dosahu tvého vševidoucího oka.

!!! Note "Hod na záchranu a magická imunita"
    Pro aplikování této schopnosti je třeba, aby si lamač kouzel házel na záchranu proti magii i v případě, že je proti magii imunní.

### Úroveň 10 - Magická imunita

Jsi kompletně imunní vůči magii.

!!! Note "Jakože všechna magie?"
    Jak magická imunita, tak ochranná tetování, jsou ochrana především proti obecně rozšířené magii. Pokud PJ uvolí, můžou však existovat druhy magie na které se tyto odolnosti nestahují. Dobrým kandidátem bývá nějaká prastará magie či magie samotných bohů.

## Speciální zboží

Extra předměty, ke kterým má přístup lamač kouzel při tvorbě postavy nebo pokaždé když je ve větším městě. PJ může tento seznam rozšířit či zúžit dle libosti.

| PŘEDMĚT                                           |    VÁHA    |     CENA     |
| :------------------------------------------------ | :--------: | :----------: |
| Inkoust z černého lotosu (1 použití)              |     1      |    250 st    |
| Jed z černého lotosu (počet použití dle aplikace) |     1      |    100 st    |
| Lamačská munice (1 ks)                            |     L      |    100 st    |
| Lamačský meč                                      |     2      |   1500 st    |
| Lamačský nůž                                      |     1      |    500 st    |
| Lamačský obouruční meč                            |     3      |   3000 st    |
| Léčivý lektvar (slabý alchymistický)              |     1      |    50 st     |
| Léčivý lektvar (alchymistický)                    |     1      |    250 st    |
| Řetízek ochrany (10 zásahů)                       |     L      |    125 st    |
| Stříbrná munice (1 ks)                            |     L      | dle typu x 2 |
| Stříbrná zbraň (Na blízko)                        | dle zbraně | dle typu x 2 |
| Vázací mast (1 použití)                           |     1      |    25 st     |

!!! Note "Lore: Co je to ten černý lotos?"
    Černý lotos je rostlina s výjimečnými anti-magickými vlastnostmi, která roste na jediném místě v celém Aldiru. A to pod přísnou ochranou řádu lamačů kouzel poblíž jejich hlavního sídla v Bílé věži. Přesnou polohu, kde je černý lotos pěstován zná jen pár vyvolených z řádu. Produkty z této rostliny však využívá celý řád. Černý lotos je nepostradatelným nástrojem řádu lamačů kouzel, bez jehož existence by zaručeně řád přestal existovat.

**Inkoust z černého lotosu:** Speciální inkoust, kterým lze na stěnu nakreslit ochranné runy, které znají jen lamači kouzel. Do místnosti chráněné značkou nemůže pak vstoupit, žádné magické či magii užívající stvoření, bez toho aby obdrželo *3d6* poškození (bez záchranného hodu).

- *Rozsah* - Efekt značky pokryje maximálně místnost o rozloze *100 m^2*.
- *Trvání* - Značka ztratí svou moc po 24 hodinách nebo pokud je zničena.

**Jed z černého lotosu:** 

Pro většinu stvoření se jedné o neškodnou látku a však pro magicky nadané může být velmi nebezpečný. 

- *Na zbrani* - Cíl zasažen tímto jedem musí podstoupit záchranný hod proti jedům nebo ztratit na *1d6* kol schopnost ovládat magii. 
- *V jídle* - Pokud použito v jídle existuje *80%* šance na odhalení jedu. Při neúspěšné záchraně způsobí paralýzu na 1 směnu. Při úspěchu pak ztrátu  schopnosti ovládat magii na *1d6* kol.

**Lamačské zbraně a munice:** Lamačské zbraně jsou vyrobené ze slitiny stříbra a studené oceli a následně kaleny v oleji z černého lotosu. Tyto zbraně obchází naprostou většinou imunit a odolností vůči zbraním, kterými mohou různá magická stvoření disponovat. 

- *Jako munice* - Extra 1d6 poškození při zásahu magického stvoření. 
- *Jako zbraň* - Zbraň s *+1* bonusem do zásahu a záchranných hodů proti magii. Navíc působí extra *1d6* poškození při zásahu magického stvoření.

**Léčivý lektvar:** Alchymistická substance doplňující energii a urychlující léčení různých zranění.

- *Slabý* - Vyléčí *1d4+1* poškození.
- *Normální* -Vyléčí *2d6+2* poškození.

**Řetízek ochrany:** Ochranný řetízek vyroben ze skořápky ulity cepového hlemíždě. Díky svým anti-magickým vlastnostem ochraňuje nositele proti *10-ti* zásahům *Magické střely*. Po vyčerpání ochrany se nenávratně rozbije.

**Stříbrné zbraně a munice:** Postříbřené zbraně a munice. Tato úprava zbraně obchází odolnosti a imunity některých vybraných monster. (Například vlkodlaků)

**Vázací mast:** Překvapivý vedlejší produkty výroby olejů a jedů z černého lotosu. Pomazání lamače vázací mastí obchází jeho schopnosti odolávat magii. Vhodné například pokud má být lamač kouzel cílem léčivého kouzla nebo magického přemístění u kterého nechce skončit na půli cesty,

- *Trvání* - Efekt masti setrvá podobu *24 hodin* nebo dokud není mast umyta.
