# Tulák

![Image title](/assets/NAldir/classes/rogue.webp)

*Tuláci jsou nepředvídatelní oportunisti žijící na okraji společnosti. Za pomocí svých šikovných rukou a hbitých reflexů, dosáhnou všeho čeho si zamanou. Žádná špinavá práce jim není cizí. Potřebujete někoho odpravit? Něco ukrást? Není problém! Tuláci zvládnou vše a bez zanechání stop. A co zákony? Pro tuláky jsou to spíš taková neohrabaná doporučení. Povolání tuláka je vhodné pro každého kdo má rád všechny své akce důkladně promyšlené a nechce se zbytečně omezovat pravidly.*

## Tabulka postupu

| ÚROVEŇ |       HP       | ODEMYKÁ                                                     |
| :----: | :------------: | :---------------------------------------------------------- |
|   1    | +1k6+MOD Výdrž | Přepadení; Tulácký um; Bonus k zásahu +0; Záchranný hod: 16 |
|   2    | +1k6+MOD Výdrž | Špinavý trik                                                |
|   3    | +1k6+MOD Výdrž | Bonus k zásahu: +2; Záchranný hod: 14                       |
|   4    | +1k6+MOD Výdrž | Perk                                                        |
|   5    | +1k6+MOD Výdrž | Bonus k zásahu: +3; Záchranný hod: 12                       |
|   6    | +1k6+MOD Výdrž | Expertíza                                                   |
|   7    | +1k6+MOD Výdrž | Bonus k zásahu: +5; Záchranný hod: 10                       |
|   8    | +1k6+MOD Výdrž | Perk                                                        |
|   9    | +1k6+MOD Výdrž | Bonus k zásahu: +6; Záchranný hod: 8                        |
|   10   | +1k6+MOD Výdrž | Úhyb                                                        |
|  10+   |       +1       | ---                                                         |

## Schopnosti povolání

**Trénované zbraně:** Všechny jednoruční a střelné zbraně 

**Trénovaná brnění:** Lehké zbroje. 

**Extra jazyk:** Zlodějský hantec

### Úroveň 1 - Přepadení

Pokud tulák útočí malou nebo střední zbraní na někoho zezadu, někoho kdo je překvapen nebo neví o tulákovi přítomnosti, útočí s výhodou.

- *Dobrá příležitost* - Pokud tulák útočí s výhodou tak jeho útok udělí *12 poškození + Modifikátro síly*.

### Úroveň 1 - Tulácký um

Tulák má bonus +1, ke všem ověření dovedností a schopností týkající se aktivit, ve kterých by měl logicky tulák vynikat.

- *Vylepšení* - Na 5. úrovni se bonus zvedne na +2 a na 10. na +3. 

!!! Note "Příklady tuláckých aktivit"
    Tulák by měl získat bonus minimálně v následujících aktivitách: Šplhání po rovných površích, Plížení se, Vybírání kapes, Odemykání zámků, Lhaní, Zachycení se při pádech z výšky, Manipulace s mechanickými zařízeními... Pj může povolit další využití.

### Úroveň 2 - Špinavý trik

V boji se můžeš, jako součást útoku na blízko nebo na místo útoku, pokusit ukrást (vyžaduje volnou ruku) nebo umístit předmět na cíli v dosahu (platí bonusy z *"Tulácký um"*). Předmět pro ukradení / umístění nesmí zabírat víc jak 1 slot. Pokud chceš ukrást předmět co dotyčný cíl drží v ruce, házíš ověření dovednosti s nevýhodou.

### Úroveň 4, 8, 12... - Perk

Každou čtvrtou úroveň si může tvá postava vybrat mezi těmito možnostmi:

- Rozdělit si 2 body mezi libovolné dovednosti.
- Vybrat si 1 perk z [existujících perků](/Nov%C3%BD%20Aldir%20%28Zasazen%C3%AD%29/perks/), pro které splňuješ požadavky. Nebo si nějaký perk ve spolupráci s PJ vymyslet.

### Úroveň 6 - Expertíza

Vyber si 2 aktivity pokryté v [Tulácký um](/Nový%20Aldir%20%28Zasazení%29/Povolání/Tulák/#uroven-1-tulacky-um). Při vykonávání těchto aktivit máš vždy výhodu.

### Úroveň 10 - Úhyb

Když obdržíš poškození, tak se jej můžeš jedenkrát za kolo pokusit zredukoval na polovinu s šancí 3 z 6-ti.
