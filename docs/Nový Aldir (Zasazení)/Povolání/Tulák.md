# Tulák

![Image title](/assets/NAldir/classes/rogue.webp)

*Tuláci jsou nepředvídatelní oportunisti žijící na okraji společnosti. Za pomocí svých šikovných rukou a hbitých reflexů, dosáhnou všeho čeho si zamanou. Žádná špinavá práce jim není cizí. Potřebujete někoho odpravit? Něco ukrást? Není problém! Tuláci zvládnou vše a bez zanechání stop. A co zákony? Pro tuláky jsou to spíš taková neohrabaná doporučení. Povolání tuláka je vhodné pro každého kdo má rád všechny své akce důkladně promyšlené a nechce se zbytečně omezovat pravidly.*

## Tabulka postupu

| ÚROVEŇ |       HP       | ODEMYKÁ                                                     |
| :----: | :------------: | :---------------------------------------------------------- |
|   1    | +1d6+MOD Výdrž | Přepadení; Tulácký um; Bonus k zásahu +0; Záchranný hod: 16 |
|   2    | +1d6+MOD Výdrž | Špinavý trik                                                |
|   3    | +1d6+MOD Výdrž | Bonus k zásahu: +2; Záchranný hod: 14                       |
|   4    | +1d6+MOD Výdrž | Perk                                                        |
|   5    | +1d6+MOD Výdrž | Bonus k zásahu: +3; Záchranný hod: 12                       |
|   6    | +1d6+MOD Výdrž | Expertíza                                                   |
|   7    | +1d6+MOD Výdrž | Bonus k zásahu: +5; Záchranný hod: 10                       |
|   8    | +1d6+MOD Výdrž | Perk                                                        |
|   9    | +1d6+MOD Výdrž | Bonus k zásahu: +6; Záchranný hod: 8                        |
|   10   | +1d6+MOD Výdrž | Úhyb                                                        |
|  10+   |       +1       | ---                                                         |

## Schopnosti povolání

**Trénované zbraně:** Všechny jednoruční a střelné zbraně 

**Trénovaná brnění:** Lehké zbroje. 

**Extra jazyk:** Zlodějský hantec

### Úroveň 1 - Přepadení

Pokud tulák útočí malou nebo střední zbraní na někoho zezadu, někoho kdo je překvapen nebo neví o tulákovi přítomnosti, útočí s výhodou.

- *Dobrá příležitost* - Pokud tulák útočí s výhodou tak udělí dvojnásobné poškození. Pokud je to navíc útok na blízko a malou zbraní, tak útok působí čtyřnásobné poškození. 

### Úroveň 1 - Tulácký um ==Překopat==

Tulák má bonus ve výši své úrovně, ke všem ověření dovedností týkající se aktivit, ve kterých by měl logicky tulák vynikat.

!!! Note "Příklady tuláckých aktivit"
    Tulák by měl získat bonus minimálně v následujících aktivitách: Šplhání po rovných površích, Plížení se, Vybírání kapes, Odemykání zámků, Lhaní, Zachycení se při pádech z výšky, Manipulace s mechanickými zařízeními... Pj může povolit další využití.

### Úroveň 2 - Špinavý trik

V boji se můžeš, jako součást útoku na blízko nebo na místo útoku, pokusit ukrást (vyžaduje volnou ruku) nebo umístit předmět na cíli v dosahu (platí bonusy z *"Tulácký um"*). Předmět pro ukradení / umístění nesmí zabírat víc jak 1 slot. Pokud chceš ukrást předmět co dotyčný cíl drží v ruce, házíš ověření dovednosti s nevýhodou.

### Úroveň 4, 8, 12... - Perk

Každou čtvrtou úroveň si může tvá postava vybrat mezi těmito možnostmi:

- Rozdělit si 2 body mezi libovolné dovednosti.
- Vybrat si 1 perk z [existujících perků](/Nov%C3%BD%20Aldir%20%28Zasazen%C3%AD%29/perks/), pro které splňuješ požadavky. Nebo si nějaký perk ve spolupráci s PJ vymyslet.

### Úroveň 6 - Expertíza

Vyber si 2 aktivity pokryté v [Tulácký um](/Nový%20Aldir%20%28Zasazení%29/Povolání/Tulák/#uroven-1-tulacky-um). Při vykonávání těchto aktivit máš vždy výhodu.

### Úroveň 10 - Úhyb

Když obdržíš poškození, tak se jej můžeš jedenkrát za kolo pokusit zredukoval na polovinu s šancí 3 z 6-ti.
