# Perky

<img src="/assets/talent_banners/SB.webp" style="zoom:100%;" />

Perky jsou zvláštní schopnosti, které může hráčova postava získat během hry. Ať už postupem na vyšší úroveň, tak rozhodnutími učiněnými při hře samotné. Pokud není stanoveno jinak každý perk lze mít pouze jednou.

- **Vlastní perky** - Hráč by měl být motivován si pod dozorem PJ vymýšlet vlastní perky a tím si rozvíjet postavu dle vlastních představ. 
- **Získání perku mimo potřebnou úroveň** - Perky se dají získat i mimo postup na potřebnou úroveň. Většinou však vyžadují specifické akce při hře. Jako je nalezení potřebné osoby a investice velkého obnosu peněz, materiálů a času.
- **Přidělení PJ-em** - Perky mohou být také přiděleny PJ-em na základě akcí ve hře. Například pokousání vlkodlakem, může hráči přinést nějaké nové schopnosti.

!!! tip "Rada pro PJ: Limit"
    Hráč by neměl mít více perků než je polovina jeho úrovně (zaokrouhlena nahoru).

Pokud není čas zaobírat se tvorbou vlastních perků, lze využít jeden z perků níže. Perky jsou zde rozděleny dle dovedností, které jsou požadovány pro jejich výběr. V kategorii ostatní jsou pak perky s více požadavky.

## Síla

### Trénink

**Požadavky:** Síla >= *9*

**Efekt:** Vytrénuj se v používání specifického typu zbraní, štítů nebo dalšího stupně zbroje. Alternativně můžeš zvednout šanci na zásah zbraní, kterou už ovládáš o +1.

### Těžkooděnec

**Požadavky:** Síla >= *13*

**Efekt:** Všechny zbroje a štíty, které máš mezi vybavenými předměty (oblečné) zabírají pro tebe o 1 slot méně. Pokud by tato změna zredukovala váhu na 0 tak je váha daného předmětu L.

### Zuřivost

**Požadavky:** Síla >= *16*

**Efekt:** Ve chvíli kdy obdržíš poškození a jsi při smyslech nebo zrovna neběsníš, můžeš použít svou instantní akci, aby sis vyléčil *1/2* obdrženého poškození a začal na *5* kol *běsnit*. Během *běsnění* platí následující:

- Tvé základní OČ je o 2 nižší.
- Nemůžeš sesílat kouzla, používat předměty nebo střelné zbraně (Obecně cokoliv co vyžaduje míru soustředění).
- Máš extrémní sílu - Všechny tvé útoky dávají aspoň 1d6 poškození, všechno tebou udělené poškození se hází s výhodou a tvůj bonus ze síly ke všemu aplikovatelnému je dvojnásobný (ověřování dovedností, zásah, poškození atd...).
- Neplatí pro tebe postihy za improvizované zbraně, neozbrojený boj a únavu.

Po skončení běsnění obdržíš 1 bod únavy.

### Nezastavitelná zuřivost

**Požadavky:** *Zuřivost*

**Efekt:** Tvé běsnění trvá *10 kol* a nemůžeš během něj zemřít. Výmaje efektů instantního zabití a poškození, které je stejné nebo větší jako dvojnásobek tvého maximálního zdraví. Pokud máš 0 životů na konci svého běsnění upadneš do bezvědomí na *1d4* směn.

### Obrovská síla

**Požadavky:** Síla >= *21*

**Efekt:** Můžeš používat běžné obouruční zbraně jako by byli jednoruční. Případně efektivně bojovat i obřími zbraněmi (Například masivní obouruční meč).

## Zručnost 

### Přebíjení za pohybu

**Požadavky:** Zručnost >= *9*

**Efekt:** Pokud máš zbraň vyžadující přebíjení a to přebíjení netrvá více než 1 kolo, můžeš se během přebíjení pohybovat.

### Rychlé tasení

**Požadavky:** Zručnost >= *13*

**Efekt:** Můžeš zaútočit libovolnou zbraní již při jejím tasení jako součást 1 akce. Pokud jsi tak učinil před hodem na iniciativu, všichni kromě tebe mají šanci *4 z 6-ti* být překvapen.

### Rychlý útok

**Požadavky:** *Rychlé tasení*

**Efekt:** Můžeš zaútočit malou zbraní jako instantní akci. Útok probíhá s nevýhodou a maximálně na efektivní vzdálenost zbraně.

### Šerm

**Požadavky:** Zručnost >= *16*

**Efekt:** Pokud nemáš vybaven štít a nebo těžkou nebo těžší zbroj, můžeš obětovat své útočné akce v daném kolem a zaujmout *defenzivní postavení*. 

- *Defenzivní postavení* - Pokud je na tebe zaútočeno útokem na blízku, můžeš si vybrat krýt se za pomocí svého OČ nebo hodem na zásah svou zbraní na blízku. Pokud si vybereš hod na zásah, použij modifikátor obratnosti na místo síly. Pokud je tvůj výsledný hod na zásah vyšší než hod na zásah nepřítele, úspěšně si provedl *parry* a tím útok vykryl.
- *Reakce* -  Po úspěšném *parry* můžeš pokusit o bojový manévr (odzbrojení, shození na zem, odšduchnutí, atd...) jako instantní akci. 

### Mistr šermu

**Požadavky:** *Šerm*

**Efekt:** Tvé *defenzivní postavení* je již automatické, nemusíš tedy obětovat své útoky. Navíc můžeš *parriovat* i útoky šípy a hozenými zbraněmi nepůsobící víc než 1 kostku poškození (Na útoky na dálku logicky nelze navázat *reakcí*).

### Zacházení se štítem

**Požadavky:** Zručnost >= *16*

**Efekt:** Při *reflexním blokování štítem* existuje šance pouze *50 %*, že se tvůj štít poškodí. Navíc můžeš *reflexivně blokovat* ve prospěch spojence stojícího vedle tebe nebo za tebou.

### Na všechny 4

**Požadavky:** Zručnost >= *18*

**Efekt:** Pokud nemáš na sobě těžší jak lehkou zbroj. Poškození působené pádem z výšky nebo nuceným pohybem (například když tě něco odhodí proti zdi) je poloviční.

### Chyť šíp

**Požadavky:** Zručnost >= *18*

**Efekt:** Pokud máš volnou ruku, můžeš jako instantní akci chytit šíp nebo hozenou zbraň o které víš že na tebe letí. Útok nesmí působit víc jak 1 kostku poškození.

### Běhání po stěnách

**Požadavky:** Zručnost >= *21*

**Efekt:** Pokud nemáš těžší jak lehkou zbroj. Můžeš běhat po stěnách svou plnou hybností. Pokud na konci běhu se nemáš čeho za chytit nebo kde stoupnout tak spadneš.

## Výdrž 

### Chodec

**Požadavky:** Výdrž >= *9*

**Efekt:** Tvá hybnost je vyšší o *2*.

### Plavec

**Požadavky:** Výdrž >= *13*

**Efekt:** Tvá rychlost plavání je o *2* vyšší a navíc vydržíš držet dech dvojnásobnou dobu (hodnota výdrže x 2).

### Houževnatost

**Požadavky:** Výdrž >= *16*

**Efekt:** Máš o *5 životů* víc.

### Tuhý kořínek

**Požadavky:** *Houževnatost*

**Efekt:** Tvá šance na přežití při zredukování tvých životů na 0 je *5 z 6-ti*, ztratíš však 1 bod náhodné dovednosti. (Nezávisle na tom, které pravidla pro smrt jsou používány).

### Zvykne si na cokoliv

**Požadavky:** Výdrž >= *18*

**Efekt:** Můžeš spát hladovějící i v té nejtvrdší zbroji uprostřed dračího doupěte a i přesto se vyspíš jako v nejlepším hostinci ve hlavním městě. Přenocování v divočině je pro tebe stejné jako přenocování v civilizaci (tzn. probíhá přirozené léčení a léčení únavy). 

### Odolný

**Požadavky:** Výdrž >= *21*

**Efekt:** Tvůj tabulkový *záchranný hod* je o *2* nižší a tvé základní *OČ* o *1* vyšší.

## Rozum

### Základy první pomoci

**Požadavky:** Rozum >= *9*

**Efekt:** Když používáš lékařské nástroje, zvládneš vyléčit *3 životy* na místo 2. Můžeš také léčit jako akci během boje (lékařské nástroje musíš mít mezi vybavenými předměty). Limit pro počet léčení lékařskými nástroji stále platí.

### Používání svitků

**Požadavky:** Rozum >= *13*

**Efekt:** Můžeš používat magické svitky bez nutnosti házet na ověření rozumu.

### Magický trik

**Požadavky:** Rozum >= *16*

**Efekt:** Naučil si se *1* kouzlo, které můžeš seslat jako sesilatel *1. úrovně*, *1x denně*.

### Magický trénink

**Požadavky:** *Magický trik*

**Efekt:** Naučené kouzlo z *magického triku* můžeš seslat až *3x denně* jako sesilatel *1/4* tvé aktuální úrovně (zaokrouhleno nahoru). 

### Do hlubin magie

**Požadavky:** Rozum >= *18* a postava umí sesílat nějaké kouzla

**Speciální:** Tento perk si lze vzít opakovaně až *3x*.

**Efekt:** Získáš *2* extra sesílání kouzel a můžeš se naučit *1* extra kouzlo.

### Poslední přání

**Požadavky:** Rozum >= *21* nebo *do hlubin magie 3x*

**Efekt:** Můžeš 1x seslat mocné kouzlo, které udělá cokoliv si zamaneš. Použitím tohoto kouzla permanentně ztratíš polovinu svých maximálních životů a schopnost používat magii.

!!! Note "Rozsah posledního přání"
    Na uvážení PJ

## Osobnost

### Oddaný společník

**Požadavky:** Osobnost >= *9*

**Speciální:** Lze vybrat 2x.

**Efekt:** Vyber si jednoho ze svých společníků, ten se ti stane neochvějně loajálním. (Loajalita 12)

### Ne neuposlechnutelný rozkaz

**Požadavky:** Osobnost >= *13*

**Efekt:** Můžeš svému společníkovi dát rozkaz, který nemůže odmítnout navzdory svém přesvědčení (mimo přímo nebezpečných rozkazů typu "zabij se"). Pokud se mu však při vykonávání takového rozkazu něco zlého stane, už nikdy další takový rozkaz neuposlechne. 

### Síla vůle

**Požadavky:** Osobnost >= *16*

**Efekt:** Máš bonus +2 do záchranných hodů proti všem efektům ovlivňující mysl.

### Založit cech (se slevou)

**Požadavky:** Osobnost >= *18*

**Efekt:** Můžeš si založit cech nebo jinou podobnou organizaci a stát se jejím pánem. Vybudování cechu se základním zázemím a *2d6+modifikátor osobnosti* následovníků, tě vyjde na *8000 stříbrných* (80 zlatých).

!!! Note "Cech"
    Vybudovat cech nebo například školu kouzel či dílnu, lze i bez tohoto perku avšak příchod následovníků není garantovaný a cena vybudování je při nejmenším 16 000 stříbrných (160 zlatých).

### Nadaný vyjednávač

**Požadavky:** Osobnost >= *21*

**Efekt:** Jakékoliv vyjednávání má pro tebe nejlepší možný výsledek.

## Ostatní

### Boj se dvěma zbraněmi

**Požadavky:** Síla a Zručnost >= *13*

**Efekt:** Tvá druhá zbraň poskytuje bonus k zásahu poškození a OČ ve výší *+2* na místo +1. Alternativně se můžeš tohoto bonusu do začátku svého příštího tahu vzdát a zaútočit každou zbraní zvlášť.

