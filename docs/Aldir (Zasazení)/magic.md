# Magie

![Image title](/assets/magic.webp)

I navzdory tomu, že v Aldiru bylo kolem roku 530 AE, po velkém kolapsu magické univerzity, plošně zakázáno užívání magie. Používání magie ze světa nevymizelo. Magie je stále učena na tajných místech a v uskupeních po celém kontinentu.

## Magický výzkum

Většina povolání ovládajících magii se také mohou ponořit do výzkumu nových kouzel, rituálů, magických předmětů a ostatních věcí které souvisí s magií. Takový výzkum vyžaduje čas, peníze a někdy dokonce i neobvyklé ingredience a jeho výsledek rozhodně není garantovaný. 

**Objevování nových kouzel a magických předmětů:** Hráč popíše DM jaké kouzlo či předmět by chtěl vytvořit. DM rozhodne zda je to možné a jaké materiály a obnos peněz bude na něj potřeba.  

- *Cena a čas* - Cena se může pohybovat od 500 stříbrných a jednoho týdne za drobné kouzelné efekty až po několik stovek tisíc stříbrných a 1 rok pro předměty a kouzla s trvalejším či rozsáhlejším efektem. 
- *Ostatní* - Do magického výzkumu však spadají i jiné věci než předměty a kouzla. Věci jako vysvěcení místa, seslání trvalého ochranného kouzla, vytvoření magického konstruktu a další.

**Šance na selhání výzkumu:** Ve všech případech má magický výzkum *35 - modifikátor rozumu x 5 %* šanci na selhání.

!!! note "Selhání větších investic"
    U větších investic se neúspěch projevuje spíše vadou na finálním produktu.

### Používání svitků

Každé gramotné inteligentní stvoření se může pokusit seslat kouzlo ze svitku podstoupením ověření rozumu s *obtížností 15*. Neúspěšné ověření znamená zničení svitku a spektakulární selhání kouzla.

**Znalost používání svitků:** Postavy, které mají schopnost používat svitky (například z povolání). Mohou používat svitky bez nutnosti ověření.

## Kouzla

Kouzla z tohohle seznamu, jsou dostupná všem povoláními užívající magii. A však jednotná povolání pak mohou mít přístup k extra kouzlům specifickým přímo pro ně.

1. Blábolení
2. Chamtivost
3. Čtení myšlenek
4. Elasticita
5. Elementární stěna
6. Fóbie
7. Hypnóza
8. Kouřová forma
9. Kouzlo smrti
10. Léčení
11. Magická značka
12. Magické oko
13. Magický zámek
14. Maskování
15. Mluvení se zvířaty
16. Mrazivý dotyk
17. Multidimenzionální truhla
18. Nahlédni
19. Nenávist
20. Oblak mlhy
21. Ochrana
22. Odstrčit
23. Ohnivá exploze
24. Okouzlení
25. Ovládni rostliny
26. Oživlý předmět
27. Porozumění
28. Přilepit
29. Přitáhnout
30. Přivolej předmět
31. Prohoď těla
32. Promíchej
33. Pronikavý zrak
34. Proti-kouzlo
35. Rozkaz
36. Rozžhav kov
37. Slepota
38. Spánek
39. Spektákl
40. Spektrální vlci
41. Stvoření
42. Šplhání
43. Světlo
44. Telekineze
45. Telepatie
46. Teleport
47. Ticho
48. Tvaruj materiál
49. Ukryj
50. Vnukni vize
51. Vysaj život
52. Zahnat
53. Zaklepej
54. Zamotej myšlenky
55. Změň počasí
56. Zpomal pád
57. Zrcadlový obraz
58. Zuřivost
59. Zvířecí forma
60. Zvuková iluze

## Popisky kouzel

Následuje podrobný popis efektů dříve zmíněných kouzel. Pokud není specifikováno jinak platí tato pravidla a vysvětlivky: 

- *L* - Je proměnná představující úroveň sesilatele.  
- *Sesílání* - Sesílání kouzla trvá běžně celé kolo a nelze se při něm hýbat.
- *Dosah* - Dosah kouzla je *daleko* (až 50 metrů) 
- *Trvání* - Pokud má kouzlo delší efekt, tak jeho délka je *L* směn. 
- *Prodloužení kouzla* Probíhající kouzlo můžeš kdykoliv prodloužit za cenu sesílání bez nutnosti opakování kouzla. 
- *Odvolání* - Kouzlo může být kdykoliv odvoláno tím kdo jej seslal. (pokud nebylo odraženo) 
- *Záchranný hod* - Cíl každého kouzla může podstoupit záchranný hod a tím se vyvarovat jeho efektu. U kouzel působící poškození, pak zredukovat obdržené poškození na polovinu. 
- *Kombinace efektů* - Více souběžných kouzel, nemůže být použito k navýšení té samé dovednosti (Síla, Zručnost, OČ, Životy a podobně...). 
- *Předmět* - Jakýkoliv předmět, který se dá bez problému unést jednou rukou. 
- *Subjekt* - Je cokoliv až do dvojnásobku velikosti člověka.

!!! Note "Slabší verze kouzel"
    I když je hodnota *L* dána úrovní kouzelníka, tak si kouzelník může vybrat seslat nižší úroveň kouzla. Například pojmout méně cílů nebo způsobit nižší poškození. Cena takového "slabšího" kouzla je stejná jako při normálním sesílání.

---

### Blábolení

Očarované stvoření musí nahlas a jasně opakovat to co říká sesilatel. Pokud zrovna nemá co opakovat tak je němé.

---

### Chamtivost

U *L* stvoření v dosahu se vyvine nepřekonatelná touha po tebou specifikovaném předmětu.

---

### Čtení myšlenek

Sesilatel může slyšet povrchové myšlenky všech blízkých stvoření (do 5-ti metrů).

---

### Elasticita

Tvé tělo nebo jeho části se mohou natáhnout *L* x2 metrů.

---

### Elementární stěna

Vytvoří *L* x10 metrů dlouhou stěnu. Tahle stěna je 3 metry vysoká, půl metru tlustá a má libovolný tvar. 

- *Materiál* - Při naučení se tohohle kouzla vyber materiál ze kterého tvá zeď bude: Oheň, Led, Zemina (Hlína a kamení)

---

### Fóbie

U *L* stvoření v dosahu se vyvine strach z tebou specifikovaného subjektu.

---

### Hypnóza

Jedno blízké (do 5-ti metrů) stvoření upadne do transu a odpoví *L* otázek typu Ano/ne.

---

### Kouřová forma

Tvé tělo se promění v živý kouř.

---

### Kouzlo smrti

Okamžitě zabije 1 stvoření poblíž sesilatele (do 25-ti metrů). 

- *Cena* - Pokud zabití uspěje, ztrácí sesilatel permanentně 3 body výdrže. Pokud výdrž jedince klesne vyčarováním tohoto kouzla pod 3, tak ihned umírá a jeho tělo se rozpadne na prach.

---

### Léčení

Vyléčíš 1d6+*L* životů stvoření, kterého se dotkneš.

---

### Magická značka

Dotykem umístíš neviditelnou značku, kterou můžeš vidět jen sesilatel. Značka zůstane na cíli po dobu *L* dní. Sesilatel může tuhle značku vidět na jakoukoliv vzdálenost a přes jakékoliv překážky.

---

### Magické oko

Vytvoří oko s magické energie o velikosti lidské lebky. Tohle oko může libovolně poletovat a sesilatel vidí vše co vidí oko. Oko se nesmí vzdálit z dosahu sesilatele, jinak se rozplyne. 

- *Statistiky* - **OČ:** 12, **SV:** 15, **Hybnost:** 6

---

### Magický zámek

Uzamkne *L* dveří, oken, beden nebo jiných uzavíratelných otvorů či uzávěrů takovým způsobem, že je může otevřít pouze sesilatel kouzla (cíl nemusí mít zámek). 

- *Zaklepej* - Zámek může být vyrušen kouzlem zaklepej, pokud seslán kouzelníkem stejné nebo vyšší úrovně.

---

### Maskování

Pozmění vzhled *L* humanoidních stvoření aby se podobali jiným humanoidním stvořením.  

- *Napodobení specifických lidí:* - Pokus o napodobení specifických humanoidů budou vždy působit podezřele. Například i proto, že kouzlo nemění hlas očarovaného.

---

### Mluvení se zvířaty

Můžeš položit *L* otázek zvířeti.

---

### Mrazivý dotyk

Tlustá vrstva ledu se roztáhne do okruhu *L* x2 metrů po povrchu, kterého se dotkneš. Dotkneš-li se stvoření platí následující: 

- *Stvoření nižší úrovně* - Zamraženo v kostce ledu (smrt). 
- *Stvoření stejné nebo vyšší úrovně* - *Ld6* mrazivého poškození.

---

### Multidimenzionální truhla

Vyvoláš truhlu s kapacitou *L* slotů. 

- *Stejná truhla* - Při každém vyčarování se objeví ta samá truhla. Včetně obsahu, který si v ní zanechal.

---

### Nahlédni

Můžeš se dívat očima stvoření, kterého si se během posledních 24 hodin dotknul. Cíl kouzla může být libovolně daleko. 

---

### Nenávist

U *L* stvoření v dosahu se rozvine nenávist a touha po zničení jiného stvoření nebo skupiny.

---

### Oblak mlhy

Ze sesilatele začne vycházet hustá mlha, která vyplní oblast poblíž (do 25-ti metrů). V mlze je velmi špatná viditelnost.

---

### Ochrana

Na zemi se objeví stříbrný kruh o průměru až 10 metrů. Vyber 1 věc co nemůže přes kruh projít. 

- *Příklad* - Nemrtví, kovy, voda, Démoni atd...

---

### Odstrčit

Subjekt libovolné velikosti je od tebe odstrkován silou *L* mužů podobu 1 kola.

---

### Ohnivá exploze

Z prstu ti vyšlehne klikatící se záblesk, který dopadne na určené místo v dosahu. V místě dopadu pak vznikne exploze, která zasáhne všechno v blízkém okolí (do 5-ti metrů) působící *Ld6* ohnivého poškození.

---

### Okouzlení

*L* stvoření v dosahu tě budou považovat za přítele.

---

### Ovládni rostliny

Rostliny a stromy poblíž (do 25-ti metrů) se řídí tvými pokyny jak nejlépe dovedou. 

- *Pohyb* - Maximální rychlost pohybu pro rostliny a stromy je 1 metr za kolo.

---

### Oživlý předmět

Neživý subjekt v dosahu se řídí tvými pokyny nejlépe jak dovede. 

- *Pohyb* - Oživlé předměty se mohou pohybovat maximální rychlostí 5 metrů za kolo.

---

### Porozumění

Zvládneš porozumět textu v jakémkoliv jazyku. 

- *Komunikace* - Tohle kouzlo ti nedává schopnost daným jazykem jakkoliv komunikovat.

---

### Přilepit

Subjekt je pokryt extrémně lepkavou nehořlavou substancí.

---

### Přitáhnout

Subjekt libovolné velikosti je přitahován směrem k tobě silou *L* mužů podobu 1 kola.

---

### Přivolej předmět

*L* předmětů v dosahu se ihned objeví v tvých rukách.

---

### Prohoď těla

Prohodíš si tělo se stvořením, kterého se dotýkáš. Alternativně můžeš prohodit těla dvou stvoření, kterých se dotýkáš. 

- *Smrt* - Pokud jeden z prohozených zemře, zemřou oba.

---

### Promíchej

*L* stvoření v dosahu a ty, si v mžiku prohodí pozice. Kdo na jakých kdo skončí se rozhoduje náhodně.

---

### Pronikavý zrak

Dokážeš prohlédnout všechny iluze poblíž (do 25-ti metrů)

---

### Proti-kouzlo

Ihned vyruší právě probíhající čarování kouzla jiného sesilatele poblíž (do 25-ti metrů). 

- *Instantní* - Tohle kouzlo lze použít pouze jako instantní akci. 
- *Rozdíl úrovní* - Lze vyrušit čarování jen u sesilatelů stejné nebo nižší úrovně. 
- *Porovnání* - O úspěchu proti-kouzla rozhoduje porovnání hodů na osobní iniciativu modifikovanou zručností obou čarujících. 
- *Úspěch* - Sesílané kouzlo cíle je ztraceno včetně ceny za seslání. Cíl také nemůže *L* kol čarovat. Bez nároku na záchranný hod.

---

### Rozkaz

*L* stvoření poblíž (do 25-ti metrů) uposlechne jednoduchý rozkaz, který jim neublíží, o maximální délce 3 slova.

---

### Rozžhav kov

Rozžhaví kovový předmět v dosahu doběla. Pokud jej někdo drží musí jej ihned pustit nebo dotyčný obdrží *1d6* poškození za každé kolo co předmět drží. 

- *Záchranný hod* - Je možný pouze proti efektu samotnému, nikoliv způsobenému poškození.

---

### Slepota

Oslepí 1 stvoření v dosahu.

---

### Spánek

Uspí *L* Stvoření nižší úrovně než sesilatel v dosahu.

---

### Spektákl

Vyčaruje na první pohled prokouknutelnou iluzi vyobrazujíc cokoliv si přeješ. Můžeš ukázat cokoliv si dovedeš představit včetně pohybu a zvuků. Tahle iluze může dosahovat až rozměrů paláce.

---

### Spektrální vlci

Vyvoláš *L* spektrálních vlků (stejné statistiky jako vlk). 

- *Nestabilita* - Nestabilita magických energií způsobuje, že vlci mají efektivně jen *1 život* a při jakémkoliv poškození, či zásahu kouzlem (i takovým kouzlem, které nepůsobí poškození) způsobí, že se vlk rozplyne.

---

### Stvoření

Dočasně vytvoříš předmět z běžných materiálů (jako jsou dřevo, kov, papír a podobné). Tento předmět nesmí být příliš detailní a ani nemůže obsahovat komplexní mechanizmy.  

- *Neprodejný* Předmět na první pohled vypadá podezřele a jde poznat, že jej vytvořila magie. 

---

### Šplhání

Můžeš chodit po všech (i horizontálních) pevných površích jako by si šel po zemi.

---

### Světlo

Očarovaný předmět září jasným světlem po dobu *6+L* směn. Poskytuje dvakrát tolik světla co pochodeň. (16 metrů)

---

### Telekineze

Můžeš jednorázově pohnout až *L* předměty v dosahu za pomocí své mysli. Předměty se mohou pohnout maximálně do vzdálenosti tolika metrů, kolik je hodnota tvé dovednosti rozum.

---

### Telepatie

*L+1* stvoření, může navzájem slyšet své myšlenky, nezávisle na tom jak daleko se od sebe vzdálí.

---

### Teleport

Subjekt zmizí a znovu se objeví na volném viditelném místě ve vzdálenosti *L x10* metrů. 

---

### Ticho

Vytvoří bod ticha na tebou zvoleném místě v dosahu. Všechno co se nachází v oblasti blízko (do 5-ti metrů) tomuto bodu, nemůže vytvořit žádný zvuk. 

- *Záchranný hod* - Kouzlo působí bez možnosti na záchranu. 
- *Čarování* - Jelikož v oblasti se nedá mluvit, tak sesílání většiny kouzel je nemožné.

---

### Tvaruj materiál

Jakýkoliv blízký (do 5-ti metrů) materiál můžeš tvarovat svou myslí jako by byl z modelíny. 

- *Změna* - je jednorázový proces trvající max 1 kolo. Jeho výsledek je však permanentní.

---

### Ukryj

*L* stvoření v dosahu se stanou neviditelnými dokud se nepohnou.

---

### Vnukni vize

Máš kompletní kontrolu nad tím, co stvoření kterého se dotýkáš vidí.

---

### Vysaj život

Stvoření, kterého se dotkneš, způsobíš *Ld4* temného poškození a ubereš mu *L* let života. Způsobené poškození tě vyléčí za stejné množství a ukradené roky života se stávají tvými. 

- *Maximum životů* - Nemůžeš si vyléčit víc životů než je tvé maximum. 
- *Záchranný hod* - Uspěje-li cíl v záchranném hodu bude mu způsobeno jen poloviční poškození a nepřijde o žádné roky života.

---

### Zahnat

Kouzlo ihned zničí nebo zažene *L* stvoření v dosahu, které jsou buď nemrtví nebo stvoření jiných sfér. 

- *Zničení* - Stvoření 2. a nižší úrovně jsou zničena.
- *Odehnání* - Odehnaná stvoření se nemohou přiblížit (na 5 metrů) k sesilateli podobu *L* směn.
- *Imunita* - Stvoření 10. úrovně a výše jsou vůči tomuto kouzlu imunní.

---

### Zaklepej

Poklepáním na zámek odemkneš libovolný zámek. 

- *Magický zámek* - můžeš také odemknout magické zámky seslané kouzelníky stejné nebo nižší úrovně jako si ty.

---

### Zamotej myšlenky

*L* stvoření v dosahu není během trvání kouzla schopno si utvořit nové krátkodobé vzpomínky.

---

### Změň počasí

Můžeš změnit počasí v oblasti ve které se zrovna nacházíš na jiné. Změněné počasí musí být takové, které se v dané lokaci může přirozeně vyskytovat. 

- *Trvání* - Změněné počasí trvá minimálně do dalšího dne.

---

### Zpomal pád

Zpomalí rychlost pádu *L* subjektů v dosahu na 1 meter za sekundu (6 metrů za kolo) a předejde jejich poškození.  

- *Instantní* - Tohle kouzlo lze použít pouze jako instantní akci. 
- *Konec* - Kouzlo končí buď vypršením doby trvání nebo kontaktem s pevným povrchem (co přijde dřív).

---

### Zrcadlový obraz

Blízko tebe (do 5-ti metrů) se zjeví *L* iluzí pod tvou kontrolou vypadající stejně jako ty. 

- *Záměna* - Při seslání tohoto kouzla si můžeš s kteroukoliv z těchto iluzí vyměnit pozice.

---

### Zuřivost

*L* Stvoření v dosahu postihne nekontrolovatelná zuřivost a přestanou rozlišovat přátele a nepřátele. 

- *Modifikace statistik* +1 na zásah a poškození, -1 OČ.

---

### Zvířecí forma

Sesilatel včetně své výbavy se promění na běžné nelétavé zvíře, které není větší jak dvojnásobek a menší jak polovina sesilatelovi původní velikosti.  

- *Čarování* - V proměněné formě není možné čarovat. 
- *Létání* - Pokud je sesilatel aspoň 5. úrovně. Může se proměnit v létavé zvíře.

---

### Zvuková iluze

Vytvoříš krátký iluzorní zvuk, který bude vycházet ze směru dle tvého výběru. 

- *Hlas* - Může se jednat i o nespecifický hlas pronášející krátkou větu.

---
