# Gnómové

![Image title](/assets/races/gnome.webp)

**Požadavky:** Rozum >= 14 a Zručnost >= 11  

**Vrozené jazyky:** Obecná řeč + Trpasličtina + Gnómština 

**Hybnost:** 5 metrů 

**Doba života:** 100 - 130 let

*Gnómové jsou malá stvoření se stavbou těla tříletého lidského dítěte. Jejich nejvýraznějšími rysy jsou velké oči a vlasy všelijakých duhových barev. Navíc s trochou soustředění dokáží gnómové svou barvu očí a vlasů měnit. Gnómové se vyžívají v objevování nepoznaného a jsou navíc extrémně zruční při výrobě různých mechanických vymožeností. Mezi gnómy je nejváženější ten, kdo toho během svého života nejvíce zažil a objevil. Gnómové nejčastěji žijí v drobných komunitách poblíž trpasličích skalních měst, protože trpaslíci slouží jako dobrý zdroj nerostných surovin pro jejich bádání. Některým gnómům však nestačí jen bádat v drobné komunitě a proto se rozhodnou stát dobrodruhy aby prozkoumali svět. Gnómové se dožívají poměrně vysokého věku, pokud však ztratí svoji chuť objevovat, jejich vlasy a oči vyblednou a postupem času zemřou.*

**Gnómská jména:** Grobnick Kolostřel, Kazbo Řezolet, Beggra Granátník, Nefti Koleso

**Speciální vlastnosti:**

- *Přirozená odolnost vůči magii* - Gnómové mají bonus +2 k záchranným hodům proti magii.
- *Malý* - Gnóm se lehce protáhne úzkými otvory a navíc je gnóma těžší zasáhnout, vzhledem k jeho velikosti automaticky získává bonus +2 do OČ, pokud na sobě nemá těžkou zbroj nebo těžší. Vzhledem k používání menších zbraní jsou gnómské fyzické útoky o 1 bod poškození slabší.

---

