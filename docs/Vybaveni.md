# Vybavení

<img src="/assets/equipment.webp"/>

## Nosnost

Nosnost postavy udává, kolik výbavy a jiných předmětů může mít postava v jednu chvíli u sebe. Výbava postavy se umisťuje do tak zvaných *Slotů* v *inventáři*.

- **Inventář:** Je abstraktní pojem pro umístění předmětů postavy. V logice hry postava uchovává své předměty různě na svém těle. První 2 sloty jsou vymezeny pro ruce a ostatní předměty jsou například na opasku, v kapsách, přivázané na zádech či v batohu.
- **Sloty:** Předmět může vážit několik slotů. Většina předmětů však váží 1. 1 slot představuje předmět co lze efektivně držet a manipulovat jednou rukou. Některé drobné předměty jsou označeny za *zanedbatelné*. Tyto předměty, v rámci rozumných mezí, nezabírají žádné místo v inventáři.
- **Nosnost:** Nosnost hráčské postavy je *12 slotů*.
- **Rozšíření nosnosti:** Postavy mohou rozšířit svou nosnou kapacitu pomocí všelijakých vozíků, povozů, zvířat, družiníků, či nějakých magických předmětů.

## Peníze a bohatství

Ve hře lze rozlišovat libovolné množství měn a platidel. Nejběžnějším platidlem jsou však *Šilinky*.

- **Peníze a skladnost:** Měšec mincí do *100 šilinků* nezabírá žádné místo v inventáři a je tedy považován za *zanedbatelný* předmět. Následně pak každých 100 šilinků nad tuto hranici, zabírá *1 slot*.
- **Prodej předmětů:** Poklady získané na dobrodružství se prodávají za svou plnou cenu (nepoškozené). Běžné předměty se pak prodávají za polovinu. Poškozené běžné předměty jsou neprodejné.
- **Nákup předmětů:** Při tvorbě postavy je níže popsaná výbava dostupná za uváděné ceny. Při hře samotné se však dostupnost i cena předmětů může lišit v závislosti na tom, kde se postavy zrovna nachází.

### Váha běžných pokladů

| TYP POKLADU   |    Sloty     |
| ------------- | :----------: |
| Drahokamy     |      1+      |
| Šperky        |      1+      |
| Lektvar       |      1       |
| Hůlka / žezlo |      1       |
| Svitek        | Zanedbatelný |
| Kniha         |      1       |
| Magická hůl   |      2       |

## Zbraně a zbroje

Používání většiny zbraní a zbrojí vyžaduje "trénink". Ten je poskytován především specializací postavy avšak lze jej získat i z perků.

-   **Netrénovaná brnění (a štíty):** Používání netrénované zbroje způsobuje *nevýhodu* na všechny ověření *SIL* a *HBI* a nelze v nich čarovat.
-   **Netrénované zbraně:** Používání netrénované zbraně způsobuje *nevýhodu* na všechny útoky touhle zbraní.

### Zbroje a štíty

| Zbroj             |  Cena  |  OČ  | Pož. SIL |    Sloty     |                         Vlastnosti                          |
| ----------------- | :----: | :--: | :------: | :----------: | :---------------------------------------------------------: |
| Obyčejné oblečení |   -    | (10) |    -     | Zanedbatelné |                     Nevyžaduje trénink                      |
| Lehká zbroj       | 20 ši  |  12  |    -     |      1       |                              -                              |
| Střední zbroj     | 60 ši  |  14  |    +2    |      2       | Přenocování nelze; Čarování, Plavání a Plížení s nevýhodou  |
| Těžká zbroj       | 200 ši |  16  |    +3    |      4       | Přenocování a Plavání nelze; Čarování a Plížení s nevýhodou |
| Pukléř            |  5 ši  |  +1  |    -     |      1       |                    Čarování s nevýhodou                     |
| Štít              | 15 ši  |  +2  |    +1    |      1       |                    Čarování s nevýhodou                     |

**Pož. SIL:** Požadavek na sílu pro oblečení daného typu výbavy.

### Zbraně na blízku

Zbraněmi na blízku lze útočit pouze na cíle v bezprostřední blízkosti. Na čtvercové síti jsou to ti nepřátelé, co jsou do vzdálenosti 1 metr. Útok zbraní na blízku většinou probíhá jako ověření *SIL* s relevantními modifikátory.

**Typ poškození:** Zbraně nemají určený typ poškození. Pokud někdo disponuje odolností či slabostí na specifický typ poškození, používejte logiku popisované fikce.

**Vlastnosti zbraní:**

-   **2R:** Zbraň pro efektivní využívání potřebuje obě ruce.
-   **D:** Zbraní lze útočit na blízko až na vzdálenost *2 metry* a to i pokud v cestě stojí spojenci.
-   **Ho:** Zbraň lze hodit a použít ji tak jako zbraň na dálku. Efektivní dostřel *5 metrů*. Útočník si může vybrat zda na hození použije ověření *SIL* nebo *HBI*.
-   **NT:** Efektivní používání této zbraně nevyžaduje trénink.
-   **Hbi:** Při útoku touhle zbraní se vždy ověřuje *HBI*. Na rozdíl od ostatních zbraní na blízku.
-   **S/H:** Při útoku touhle zbraní si může útočník vybrat zda na útok použije ověření *SIL* nebo *HBI*.
-   **Spec:** Zbraň má speciální efekt nebo funkci. Podívej se do popisku pod tabulkou.
-   **V:** Zbraň lze efektivně využívat jak v jednoručním tak obouručním držení. Při obouručním držení způsobuje poškození psané v závorce.

| Zbraň            | Poškození | Sloty | Cena  |   Vlastnosti   |
| :--------------- | :-------: | :---: | :---: | :------------: |
| Neozbrojený útok |     1     |   -   |   -   |      Hbi       |
| Bič              |    1k4    |   1   | 12 ši |  D, Hbi, Spec  |
| Bojová hůl       |    1k8    |   2   | 20 ši |    2R, S/H     |
| Cep              |    1k6    |   1   | 18 ši |      Spec      |
| Hůl              |    1k4    |   2   | 1 ši  |   NT, V(1k6)   |
| Kopí             |    1k6    |   2   | 5 ši  |   D, V(1k8)    |
| Meč              |    1k8    |   1   | 30 ši |       -        |
| Meč bastard      |    1k8    |   2   | 60 ši |    V(1k10)     |
| Nůž              |    1k6    |   1   | 3 ši  |    Ho, S/O     |
| Obou-ruční meč   |    2k6    |   2   | 80 ši |       2R       |
| Palcát           |    1k8    |   1   | 10 ši |       -        |
| Palice           |    1k6    |   1   | 1 ši  |       NT       |
| Píka             |    1k8    |   2   | 15 ši | 2R, D(3 metry) |
| Rapír            |    1k8    |   1   | 40 ši |      S/O       |
| Sekyrka          |    1k6    |   1   | 2 ši  |       Ho       |
| Stříbrný nůž     |    1k6    |   1   | 40 ši |       Ho       |
| Válečná sekera   |    1d8    |   2   | 35 ši |    V(1k10)     |
| Válečné kladivo  |   1k12    |   2   | 40 ši |       -        |

**Bič (Spec):** Bič lze použít jako prodlouženou ruku pro účely bojových manévrů zachytávání končetin nepřátel.

### Zbraně na dálku

Zbraněmi na dálku lze útočit pouze na cíle vzdálené 2 metry a více. Až do efektivního dostřelu zbraně. Útok zbraní na dálku většinou probíhá jako ověření *HBI* s relevantními modifikátory. Pokud je útočník při útoku zbraní na dálku ohrožen útokem na blízku nějakého nepřátele, útočí s *nevýhodou*.

-   **Efektivní dostřel:** Vzdálenost na kterou lze zbraní cíleně něco trefit. Lze se pokusit střílet až na dvojnásobnou vzdálenost avšak s *nevýhodou*.

**Vlastnosti střelných zbraní:**

-   **Nab:** Zbraň vyžaduje nabití po každém použití. Zbraň lze nabít použitím akce nebo veškeré své hybnosti v daném tahu.

| Zbraň                      | Poškození | Ef. Dostřel | Sloty | Cena  |  Vlastnosti   |
| -------------------------- | :-------: | :---------: | :---: | :---: | :-----------: |
| Dalekonosný luk            |    1k8    |    40 m     |   2   | 20 ši |   2R, Spec    |
| Kompozitní dalekonosný luk |   1k10    |    50 m     |   2   | 60 ši | 2R, S/H, Spec |
| Kompozitní krátký luk      |    1k8    |    40 m     |   1   | 40 ši | 2R, S/H, Spec |
| Krátký Luk                 |    1k6    |    30 m     |   1   | 10 ši |      2R       |
| Kuše                       |    1k8    |    20 m     |   2   | 20 ši |  2R, Nab, NT  |
| Prak                       |    1k4    |    10 m     |   1   | 2 ši  |   NT, Spec    |
| Příruční kuše              |    1k6    |    10 m     |   1   | 25 ši |    Nab, NT    |
| Těžká kuše                 |   1k10    |    40 m     |   2   | 40 ši |    2R, Nab    |

**Dalekonosný luk (spec):** Útoky do vzdálenosti *5 metrů* probíhají s nevýhodou.

**Kompozitní dalekonosný luk (spec):** Útoky do vzdálenosti *5 metrů* probíhají s nevýhodou. Navíc efektivní použití zbraně *vyžaduje aspoň +2 SIL*.

**Kompozitní luk (spec):** Efektivní použití zbraně *vyžaduje aspoň +1 SIL*.

**Prak (spec):** Nevyžaduje speciální munici, kamenní se většinou válí kolem.

### Munice

| Munice                           |           Sloty            | Cena  |
| -------------------------------- | :------------------------: | :---: |
| Šípy (Toulec 20ti šípů)          |             1              | 5 ši  |
| Šipky do kuše (Pouzdro 20 šipek) |             1              | 8 ši  |
| Šíp / šipka se stříbrnou špičkou | (součást toulce / pouzdra) | 10 ši |

## Výbava dobrodruha

| Předmět                                                |          Sloty           | cena  |
| ------------------------------------------------------ | :----------------------: | :---: |
| Cestovní lékárnička (6 použití)                        |            1             | 25 ši |
| Dřevěný kůl (3 ks)                                     |            1             | 1 ši  |
| Hák                                                    |            1             | 4 ši  |
| Hlavička Česneku                                       |       Zanedbatelný       | 1 ši  |
| Kniha (prázdná)                                        |            1             | 5 ši  |
| Kovová pouta s klíčem                                  |            1             | 7 ši  |
| Kovový hřeb (3 ks)                                     |            1             | 2 ši  |
| Koňské sedlo a otěže                                   | 4 (Na koni zanedbatelné) | 25 ši |
| Křesadlo                                               |            1             | 10 ši |
| Křída                                                  |       Zanedbatelná       | 2 ši  |
| Lahvička oleje                                         |            1             | 6 ši  |
| Lahvička s korkovou zátkou (prázdná)                   |            1             | 1 ši  |
| Lahvička svěcené vody                                  |            1             | 10 ši |
| Lezecké náčiní                                         |            1             | 15 ši |
| Léčivá mast                                            |            1             | 8 ši  |
| Lucerna                                                |            1             | 15 ši |
| Motouz (20 metrů)                                      |            1             | 2 ši  |
| Mýdlo                                                  |            1             | 6 ši  |
| Nástroj (Jako krumpáč, lopata či páčidlo) (vyber jaký) |            1             | 5 ši  |
| Pochodeň (3 ks)                                        |            1             | 2 ši  |
| Provaz (10 metrů)                                      |            1             | 4 ši  |
| Psací potřeby                                          |            1             | 10 ši |
| Rybářské náčiní                                        |            1             | 14 ši |
| Řetěz (2 metry)                                        |            1             | 5 ši  |
| Převleky a líčidla                                     |            1             | 15 ši |
| Spacák                                                 |            1             | 3 ši  |
| Stan (pro 1)                                           |            2             | 5 ši  |
| Stan (pro 2)                                           |            3             | 15 ši |
| Stan (pro 4)                                           |            4             | 40 ši |
| Dřevěný symbol patrona                                 |       Zanedbatelný       | 2 ši  |
| Stříbrný symbol patrona                                |       Zanedbatelný       | 10 ši |
| Víno (1 litr, obyčejné)                                |            1             | 4 ši  |
| Víno (1 litr, Kvalitní)                                |            1             | 20 ši |
| Zásoby (3 ks)                                          |            1             | 2 ši  |
| Zlodějské náčiní (6 použití)                           |            1             | 15 ši |
| Zrcátko                                                |       Zanedbatelné       | 5 ši  |
| A další... (Řekni PJ co bys chtěl)                     |            ?             |  ??   |

**Cestovní lékárnička (6 použití):** Umožňuje následující aktivit na základě ověření *INT*:

-   **Stabilizace (akce, HU 15):** Stabilizuje umírajícího jedince. *Kritický úspěch:* Jedinec se probere s 1 životem; *Kritický neúspěch:* Jedinec zemře.
-   **Zmírnění efektu jedu (akce, HU 15):** Odloží efekt jedu o 1 hodinu. *Kritický úspěch:* Otrava je zcela vyléčena; *Kritický neúspěch:* Efekt jedu je umocněn.
-   **Léčení (Průzkumná akce, HU 10):** Vyléčí jedinci *1k6 života*. *Kritický úspěch:* Vyléčené množství je dvojnásobné; *Kritický neúspěch:* Jedinec obdrží *1k6 poškození*.

**Křesadlo:** Umožňuje rozdělat oheň. Úspěšné použití při vypjatých situacích (například v boji) vyžaduje úspěšné ověření *OBR* s *HU 10*.

**Lahvička oleje:** Umožňuje lucerně svítit až *24 směn*.

**Lahvička svěcené vody:** Lze použít jako hozenou zbraň proti proti nemrtvým a démonům působící 2k6 poškození.

**Lezecké náčiní:** Umožňuje zdolat obtížné vertikální plochy. Zároveň mírní kritický neúspěch (pád) při lezení na neúspěch (komplikace).

**Léčivá mast:** Aplikace masti vyléčí po přenocování *1k6 života*.

**Lucerna:** Poskytuje světlo v oblasti *10 metrů* kolem nositele. Pro fungování vyžaduje olej. Lze připevnit na výbavu a tak nezabírá místo v ruce. Není tak náchylná na efekty prostředí ale je křehká.

**Pochodeň (3 ks):** Poskytuje světlo v oblasti *10 metrů* kolem nositele. Jedna pochodeň vydrží svítit maximálně *6 směn* a může být lehce uhašena prostředím.

**Rybářské náčiní:** Zvyšuje zisk čerstvých zásob z hlídkové akce zásobování u vodních ploch na *1k6*.

**Převleky a líčidla:** Umožňuje pokusit se maskovat svou vizáž či vydávat se za někoho jiného.

**Spacák:** Potřebné pro poklidné přenocování v divočině.

**Stan (pro ...):** Potřebné pro poklidné přenocování v divočině za špatného počasí.

**Zlodějské náčiní (6 použití):** Umožňuje nositeli se pokusit odemykat zámky nebo jinak zasahovat do drobných mechanizmů.

## Nájemná pomoc

| Povolání           | Cena za den |
| ------------------ | ----------: |
| Alchymista         |       30 ši |
| Kovář              |       15 ši |
| Lovec              |        5 ši |
| Námořník           |        5 ši |
| Navigátor          |       10 ši |
| Ošetřovatel zvířat |        5 ši |
| Průvodce           |        5 ši |
| Učenec             |       20 ši |
| Zámečník           |       10 ši |
| Žoldák             |       10 ši |
| Žoldák veterán     |       20 ši |

**Určení statistik nájemné výpomoci:** Je li třeba určit statistiky nájemné pomoci ty lze určit jako vše *+0* a 1k4 životů.).

## Transport a služby

| Název                                                        |   Cena |
| ------------------------------------------------------------ | -----: |
| Kárka (+6 slotů, *neskladná* třeba táhnout v rukách)         |  30 ši |
| Kůň (+6 slotů)                                               |  75 ši |
| Místo na drožce                                              |   5 ši |
| Místo na lodi                                                |  10 ši |
| Mula (+8 slotů, pomalá)                                      |  30 ši |
| Odborná lékařská pomoc                                       |  50 ši |
| Soukromý pokoj (pro 4, cena za noc)                          |  35 ši |
| Společná místnost (cena za noc)                              |  10 ši |
| Ustájení a krm pro zvěř (cena za noc)                        |   5 ši |
| Vagón (4 lidi a +20 slotů, pomalý, musí být tažený koněm nebo 2-mi mulami) | 200 ši |

<img src="/assets/sep_line.png"/>
