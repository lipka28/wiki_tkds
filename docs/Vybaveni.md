# Vybavení

<img src="/assets/equipment.webp"/>

## Nosnost

Nosnost postavy udává, kolik výbavy a jiných předmětů může mít postava v jednu chvíli u sebe. Výbava postavy se umisťuje do tak zvaných *Slotů* v *inventáři*.

- **Inventář:** Je abstraktní pojem pro umístění předmětů postavy. V logice hry postava uchovává své předměty různě na svém těle. První 2 sloty jsou vymezeny pro ruce a ostatní předměty jsou například na opasku, v kapsách, přivázané na zádech či v batohu.
- **Sloty:** Předmět může zabírat několik slotů. Většina předmětů však zabírá jen *1 slot*. Jeden slot představuje předmět co lze efektivně držet a manipulovat jednou rukou. Některé drobné předměty jsou označeny za *zanedbatelné*. Tyto předměty, v rámci rozumných mezí, nezabírají žádné místo v inventáři.
- **Nosnost:** Nosnost hráčské postavy je *10+SIL slotů*.
- **Rozšíření nosnosti:** Postavy mohou rozšířit svou nosnou kapacitu pomocí všelijakých vozíků, povozů, zvířat, družiníků, talentů, či nějakých magických předmětů.

## Peníze a bohatství

Ve hře lze rozlišovat libovolné množství měn a platidel. Nejběžnějším platidlem jsou však *Šilinky*.

- **Peníze a skladnost:** Měšec mincí do *100 šilinků* nezabírá žádné místo v inventáři a je tedy považován za *zanedbatelný* předmět. Následně pak každých 100 šilinků nad tuto hranici, zabírá *1 slot*.
- **Prodej předmětů:** Poklady získané na dobrodružství se prodávají za svou plnou cenu (nepoškozené). Běžné předměty se pak prodávají za polovinu. Poškozené běžné předměty jsou neprodejné.
- **Nákup předmětů:** Při tvorbě postavy je níže popsaná výbava dostupná za uváděné ceny. Při hře samotné se však dostupnost i cena předmětů může lišit v závislosti na lokalitě ve které se postavy zrovna nachází.

### Váha běžných pokladů

| TYP POKLADU   |    Sloty     |
| ------------- | :----------: |
| Drahokamy     |      1+      |
| Šperky        |      1+      |
| Lektvar       |      1       |
| Hůlka / žezlo |      1       |
| Svitek        | Zanedbatelný |
| Kniha         |      1       |
| Magická hůl   |      2       |

## Zbraně a zbroje

Používání většiny zbraní a zbrojí vyžaduje "trénink". Ten je poskytován především specializací postavy avšak lze jej získat i z talentů.

-   **Netrénovaná brnění (a štíty):** Používání netrénované zbroje způsobuje *nevýhodu* na všechny ověření *SIL*, *HBI* a *VYT* a nelze v nich čarovat.
-   **Netrénované zbraně:** Netrénované zbraně mají *postih -2 k zásahu* a působí jen *poloviční poškození*.

### Zbroje a štíty

| Zbroj             |  Cena  |    OČ    | Pož. SIL |    Sloty     |                    Vlastnosti                    |
| ----------------- | :----: | :------: | :------: | :----------: | :----------------------------------------------: |
| Obyčejné oblečení |   -    | (10+HBI) |    -     | Zanedbatelné |                Nevyžaduje trénink                |
| Lehká zbroj       | 20 ši  |  12+HBI  |    -     |      1       |                        -                         |
| Střední zbroj     | 60 ši  | 14+HBI/2 |    +2    |      2       | Přenocování nelze; Plavání a Plížení s nevýhodou |
| Těžká zbroj       | 200 ši |    16    |    +3    |      4       | Přenocování a Plavání nelze; Plížení s nevýhodou |
| Pukléř            |  5 ši  |    +1    |    -     |      1       |            Jen proti útokům na blízko            |
| Štít              | 15 ši  |    +2    |    +1    |      1       |                        -                         |

**Pož. SIL:** Požadavek na sílu pro oblečení daného typu výbavy.

### Zbraně na blízku

Zbraněmi na blízku lze útočit pouze na cíle v bezprostřední blízkosti. Na čtvercové síti jsou to ti nepřátelé, co jsou do vzdálenosti 1 metr. Útok zbraní na blízku většinou probíhá jako ověření *SIL* s relevantními modifikátory.

**Typ poškození:** Zbraně nemají určený typ poškození. Pokud někdo disponuje odolností či slabostí na specifický typ poškození, spoléhejte na logiku popisované fikce.

**Vlastnosti zbraní:**

-   **2R:** Zbraň pro efektivní využívání potřebuje obě ruce.
-   **D:** Zbraní lze útočit na blízko až na vzdálenost *2 metry* a to i pokud v cestě stojí spojenci.
-   **Ho:** Zbraň lze hodit a použít ji tak jako zbraň na dálku. Efektivní dostřel *5 metrů*. Útočník si může vybrat zda na hození použije ověření *SIL* nebo *HBI*.
-   **NT:** Efektivní používání této zbraně nevyžaduje trénink.
-   **Hbi:** Při útoku touhle zbraní se vždy ověřuje *HBI*. Na rozdíl od ostatních zbraní na blízku.
-   **S/H:** Při útoku touhle zbraní si může útočník vybrat zda na útok použije ověření *SIL* nebo *HBI*.
-   **Spec:** Zbraň má speciální efekt nebo funkci. Podívej se do popisku pod tabulkou.
-   **V:** Zbraň lze efektivně využívat jak v jednoručním tak obouručním držení. Při obouručním držení způsobuje poškození psané v závorce.

| Zbraň            | Poškození | Sloty | Cena  |   Vlastnosti   |
| :--------------- | :-------: | :---: | :---: | :------------: |
| Neozbrojený útok |     1     |   -   |   -   |      S/H       |
| Bič              |    1k4    |   1   | 12 ši |  D, Hbi, Spec  |
| Bojová hůl       |    1k8    |   2   | 20 ši |    2R, S/H     |
| Cep              |    1k6    |   1   | 18 ši |      Spec      |
| Hůl              |    1k4    |   2   | 1 ši  |   NT, V(1k6)   |
| Kopí             |    1k6    |   2   | 5 ši  |   D, V(1k8)    |
| Meč              |    1k8    |   1   | 30 ši |       -        |
| Meč bastard      |    1k8    |   2   | 60 ši |    V(1k10)     |
| Nůž              |    1k6    |   1   | 3 ši  |    Ho, S/H     |
| Obou-ruční meč   |    2k6    |   2   | 80 ši |       2R       |
| Palcát           |    1k8    |   1   | 10 ši |       -        |
| Palice           |    1k6    |   1   | 1 ši  |       NT       |
| Píka             |    1k8    |   2   | 15 ši | 2R, D(3 metry) |
| Rapír            |    1k8    |   1   | 40 ši |      S/H       |
| Sekyrka          |    1k6    |   1   | 2 ši  |       Ho       |
| Stříbrný nůž     |    1k6    |   1   | 30 ši |       Ho       |
| Válečná sekera   |    1k8    |   2   | 35 ši |    V(1k10)     |
| Válečné kladivo  |   1k12    |   2   | 40 ši |       -        |

**Bič (Spec):** Bič lze použít jako prodlouženou ruku pro účely bojových manévrů zachytávání končetin nepřátel.

### Zbraně na dálku

Zbraněmi na dálku lze útočit pouze na cíle vzdálené *2 metry a více*. Až do efektivního dostřelu zbraně. Útok zbraní na dálku většinou probíhá jako ověření *HBI* s relevantními modifikátory. Pokud je útočník při útoku zbraní na dálku ohrožen útokem na blízku nějakého nepřátele, útočí s *nevýhodou*.

-   **Efektivní dostřel:** Vzdálenost na kterou lze zbraní cíleně něco trefit. Lze se pokusit střílet až na dvojnásobnou vzdálenost avšak s *nevýhodou*.

**Vlastnosti střelných zbraní:**

-   **Nab:** Zbraň vyžaduje nabití po každém použití. Zbraň lze nabít použitím akce nebo veškeré své rychlosti v daném tahu.
-   **VP:** Zbraň je výjimečně průrazná. Pokud má na sobě cíl zbroj nebo štít při útoku touhle zbraní je OČ cíle nižší o *1*.
-   **ČP:** Zbraň používá černý prach. To ji umožňuje udělovat výjimečné poškození pro svou kategorii avšak má také své nevýhody.
    -   *Dlouhé nabíjení:* Zbraň je po každém použití třeba nabít. Nabíjení trvá celé 2 kola (jak akce tak pohyb v každém). Může však být přerušeno a dokončeno později.
    -   *Náchylnost na živly:* Vlhko a žár mohou zbraň nebo její munici poškodit. Efekty a trvalost tohohle poškození záleží na PK.
    -   *Nespolehlivost:* Pokud při hodu na zásah padne na kostce *1*. Zbraň se zasekne a je nepoužitelná, dokud není jednu směnu čištěna *nástroji na čištění křesadlových zbraní*.
    -   *Hlučná:* Zbraň dělá ohromný randál a může upozornit nepřátele v blízkém okolí.


| Zbraň                      | Poškození | Ef. Dostřel | Sloty |  Cena  |  Vlastnosti   |
| -------------------------- | :-------: | :---------: | :---: | :----: | :-----------: |
| Bambitka                   |    2k6    |    10 m     |   1   | 50 ši  |  ČP, NT, VP   |
| Dalekonosný luk            |    1k8    |    40 m     |   2   | 20 ši  |   2R, Spec    |
| Granát                     |    2k8    |    10 m     |   1   | 25 ši  | ČP, NT, Spec  |
| Houfnice                   |    1k8    |  Speciální  |   2   | 100 ši | 2R, ČP, Spec  |
| Kompozitní dalekonosný luk |   1k10    |    50 m     |   2   | 60 ši  | 2R, S/H, Spec |
| Kompozitní krátký luk      |    1k8    |    40 m     |   1   | 40 ši  | 2R, S/H, Spec |
| Krátký Luk                 |    1k6    |    30 m     |   1   | 10 ši  |      2R       |
| Kuše                       |    1k8    |    20 m     |   2   | 20 ši  |  2R, Nab, NT  |
| Mušketa                    |    2k8    |    20 m     |   2   | 100 ši |  2R, ČP, VP   |
| Prak                       |    1k4    |    10 m     |   1   |  2 ši  |   NT, Spec    |
| Příruční kuše              |    1k6    |    10 m     |   1   | 25 ši  |    Nab, NT    |
| Těžká kuše                 |   1k10    |    40 m     |   2   | 40 ši  |  2R, Nab, VP  |

**Dalekonosný luk (spec):** Útoky do vzdálenosti *5 metrů* probíhají s nevýhodou.

**Granát:** Jednorázová zbraň, která zasáhne všechna stvoření v *zóně velikosti 5* začínající v efektivním dostřelu zbraně. Hráčem určená zóna se vždy posune o *1k4 metrů* náhodným směrem. Zasažená stvoření mají nárok na záchranný hod, při úspěchu sníží obdržené poškození na polovinu. Zbraň je třeba před hozením zapálit. I když zbraň nevyžaduje hod na zásah, stále je třeba hodit *1k20* pro určení spolehlivosti.

**Houfnice:** Zbraň automaticky zasáhne každé stvoření v *oblasti velikosti 5* dotýkající se pozice střelce. Poškození zbraně je házeno za každé stvoření zvlášť. I když zbraň nevyžaduje hod na zásah, stále je třeba hodit *1k20* pro určení spolehlivosti.

**Kompozitní dalekonosný luk (spec):** Útoky do vzdálenosti *5 metrů* probíhají s nevýhodou. Navíc efektivní použití zbraně *vyžaduje aspoň +2 SIL*.

**Kompozitní luk (spec):** Efektivní použití zbraně *vyžaduje aspoň +1 SIL*.

**Prak (spec):** Nevyžaduje speciální munici, kamenní se většinou válí kolem. Lze použít i k vrhání jiných malých předmětů jako například lektvarů či granátů.

### Munice

| Munice                                       |           Sloty            | Cena  |
| -------------------------------------------- | :------------------------: | :---: |
| Munice do zbraní na černý prach (10 použití) |             1              | 10 ši |
| Šípy (Toulec 20ti šípů)                      |             1              | 5 ši  |
| Šipky do kuše (Pouzdro 20 šipek)             |             1              | 8 ši  |
| Šíp / šipka se stříbrnou špičkou             | (součást toulce / pouzdra) | 10 ši |

## Výbava dobrodruha

| Předmět                                                |          Sloty           | cena  |
| ------------------------------------------------------ | :----------------------: | :---: |
| Cestovní lékárnička (6 použití)                        |            1             | 25 ši |
| Dřevěný kůl (3 ks)                                     |            1             | 1 ši  |
| Hák                                                    |            1             | 4 ši  |
| Hlavička Česneku                                       |       Zanedbatelný       | 1 ši  |
| Kniha (prázdná)                                        |            1             | 5 ši  |
| Kovová pouta s klíčem                                  |            1             | 7 ši  |
| Kovový hřeb (3 ks)                                     |            1             | 2 ši  |
| Koňské sedlo a otěže                                   | 4 (Na koni zanedbatelné) | 25 ši |
| Křesadlo                                               |            1             | 10 ši |
| Křída                                                  |       Zanedbatelná       | 2 ši  |
| Lahvička oleje                                         |            1             | 6 ši  |
| Lahvička s korkovou zátkou (prázdná)                   |            1             | 1 ši  |
| Lahvička svěcené vody                                  |            1             | 10 ši |
| Lezecké náčiní                                         |            1             | 15 ši |
| Léčivá mast                                            |            1             | 10 ši |
| Lucerna                                                |            1             | 15 ši |
| Měch na vodu                                           |            1             | 3 ši  |
| Motouz (20 metrů)                                      |            1             | 2 ši  |
| Mýdlo                                                  |            1             | 6 ši  |
| Nástroj (Jako krumpáč, lopata či páčidlo) (vyber jaký) |            1             | 5 ši  |
| Nástroje na čištění křesadlových zbraní                |            1             | 15 ši |
| Pochodně (3 ks)                                        |            1             | 2 ši  |
| Provaz (10 metrů)                                      |            1             | 4 ši  |
| Psací potřeby                                          |            1             | 10 ši |
| Rolovaná podestýlka                                    |            1             | 3 ši  |
| Rybářské náčiní                                        |            1             | 14 ši |
| Řetěz (2 metry)                                        |            1             | 5 ši  |
| Převleky a líčidla                                     |            1             | 15 ši |
| Sedlové brašny                                         | 2 (Na koni zanedbatelné) | 25 ši |
| Stan (pro 1)                                           |            1             | 5 ši  |
| Stan (pro 2)                                           |            2             | 15 ši |
| Stan (pro 4)                                           |            3             | 40 ši |
| Víno (1 litr, obyčejné)                                |            1             | 4 ši  |
| Víno (1 litr, Kvalitní)                                |            1             | 20 ši |
| Zásoby (3 ks)                                          |            1             | 2 ši  |
| Zlodějské náčiní (6 použití)                           |            1             | 15 ši |
| Zrcátko                                                |       Zanedbatelné       | 5 ši  |
| A další... (Řekni PK co bys chtěl)                     |            ?             |  ??   |

**Cestovní lékárnička (6 použití):** Umožňuje následující aktivity na základě úspěšného ověření *MYS*:

- **Léčení (průzkumná akce):** Vyléčí jedinci *1k6 životů*. Po zbytek dne je dotyčný imunní vůči efektům lékárničky.
- **Léčení v boji (akce):** Léčit lze i jako akci ve výru boje. Ověřovací hod však probíhá s *nevýhodou* a vyléčené množství je *1k4 životů*.

**Křesadlo:** Umožňuje rozdělat oheň. Úspěšné použití při vypjatých situacích (například v boji) vyžaduje úspěšné ověření *HBI*.

**Lahvička oleje:** Umožňuje lucerně svítit až *24 směn*. Alternativně může pokrýt *zónu velikosti 5* kluzkou hořlavou tekutinou. Pokud zapálen hoří *1 směnu* a uděluje *1k8* poškození stvořením, které ním projdou.

**Lahvička svěcené vody:** Lze použít jako hozenou zbraň proti proti nemrtvým a démonům působící *2k6 poškození*.

**Lezecké náčiní:** Umožňuje zdolat obtížné vertikální plochy. Zároveň kompletně neguje šanci na pád při šplhání.

**Léčivá mast:** Aplikace masti vyléčí po přenocování *1k6 života*.

**Lucerna:** Poskytuje světlo v oblasti *10 metrů* kolem nositele. Pro fungování vyžaduje olej. Lze připevnit na výbavu a tak nezabírá místo v ruce. Není tak náchylná na efekty prostředí ale je křehká.

**Měch na vodu:** Udrží denní zásobu vody.

**Pochodeň (3 ks):** Poskytuje světlo v oblasti *10 metrů* kolem nositele. Jedna pochodeň vydrží svítit maximálně *6 směn* a může být lehce uhašena prostředím.

**Rolovaná podestýlka:** Potřebné pro pohodlné přenocování v divočině.

**Rybářské náčiní:** Zvyšuje zisk čerstvých zásob z hlídkové akce zásobování u vodních ploch na *1k6*.

**Převleky a líčidla:** Umožňuje pokusit se maskovat svou vizáž či vydávat se za někoho jiného.

**Sedlové brašny:** Umožňuje využít nosnost jízdního stvoření pro ukládání předmětů.

**Stan (pro ...):** Potřebné pro poklidné přenocování v divočině za špatného počasí.

**Zlodějské náčiní (6 použití):** Umožňuje nositeli se pokusit odemykat zámky nebo jinak zasahovat do drobných mechanizmů.

## Výbava pro lamače

Výbava dostupná pouze postavám, které jsou členové řádu Lamačů kouzel.

| Předmět           |            Sloty            |        cena         |
| ----------------- | :-------------------------: | :-----------------: |
| Pyriditová zbraň  |         dle zbraně          | cena zbraně x 10 ši |
| Pyriditová munice | (součástí toulce / pouzdra) |        10 ši        |
| Vázací mast       |              1              |        20 ši        |

**Pyriditové zbraně a munice:** Mohou zranit stvoření, která jsou běžně imunní vůči zranění běžnou zbraní. Navíc uděluje extra 1 poškození magickým a magii ovládajícím stvoření.

**Vázací mast:** Mast s tajnou recepturou. Potře-li lamač své tělo touhle mastí. Po dobu *1 hodiny* jsou veškeré efekty jeho ochranného tetování potlačeny.

## Nájemná pomoc

| Povolání           | Cena za den |
| ------------------ | ----------: |
| Alchymista         |       30 ši |
| Kovář              |       15 ši |
| Lovec              |        5 ši |
| Námořník           |        5 ši |
| Navigátor          |       10 ši |
| Nosič pochodně     |        2 ši |
| Ošetřovatel zvířat |        5 ši |
| Průvodce           |        5 ši |
| Učenec             |       20 ši |
| Zámečník           |       10 ši |
| Žoldák             |       10 ši |
| Žoldák veterán     |       20 ši |

### Statistiky nájemné pomoci

**Běžný člověk**

Ať už kovář, lovec, námořník či nosič pochodně. Všichni běžní lidé používají následující statistky. Běžný člověk nemusí být nutně člověk (může to být například trpaslík). V takovém případě má i schopnosti své rasy a stojí 2x tolik.

**Úroveň:** 1; **Životy:** 3; **OČ:** 10; **ZH:** 15; **Pohyb:** Zem: 6 metrů; **Morálka:** Slabá (1-3); **Útoky:** +0 poškození dle zbraně; **Speciální:** Pokud nemusí tak nebojuje.

**Žoldák**

Běžná nájemná síla najímaná často jako doprovod.

**Úroveň:** 1; **Životy:** 8; **OČ:** 12 (lehká zrboj); **ZH:** 14; **Pohyb:** Zem: 6 metrů; **Morálka:** Normální (1-2); **Útoky:** +1 poškození 1k6 nebo dle zbraně;

**Žoldák veterán**

Jako žoldák ale zkušenější v boji.

**Úroveň:** 2; **Životy:** 12; **OČ:** 13 (lehká zrboj); **ZH:** 14; **Pohyb:** Zem: 6 metrů; **Morálka:** Normální (1-2); **Útoky:** +2 poškození 1k6 nebo dle zbraně;

## Transport, zvířata a služby

| Název                                                        |   Cena |
| ------------------------------------------------------------ | -----: |
| Kárka (+4 slotů, *neskladná* třeba táhnout v rukách)         |  30 ši |
| Kůň - Jezdecký                                               |  50 ši |
| Kůň - Tažný                                                  |  75 ši |
| Kůň - Válečný                                                | 100 ši |
| Lovecký pes                                                  |  30 ši |
| Místo na drožce                                              |   5 ši |
| Místo na lodi                                                |  10 ši |
| Mula (+6 slotů, pomalá)                                      |  30 ši |
| Ne tak odborná lékařská pomoc                                |  20 ši |
| Odborná lékařská pomoc                                       |  50 ši |
| Soukromý pokoj (pro 4, cena za noc)                          |  35 ši |
| Společná místnost (cena za noc)                              |  10 ši |
| Ustájení a krm pro zvěř (cena za noc)                        |   5 ši |
| Vagón (4 lidi a +20 slotů, musí být tažen koněm nebo 2-mi mulami) | 200 ši |

### Statistiky zvířat

**Kůň - jezdecký**

Kůň vyšlechtěný pro rychlý přesun z místa na místo. Podobně jako ostatní koně odmítá vstoupit do kobek a jiných podzemních lokací.

**Úroveň:** 2; **Životy:** 2k8(10); **OČ:** 12; **ZH:** 14; **Pohyb:** Zem: 16 metrů; **Morálka:** Normální (1-2); **Útoky:** Kopyta +1 (1k6+1 poškození);

- **Nosnost se sedlovými brašnami:** 4 sloty

**Kůň - Tažný**

Masivní kůň určený především k tahání těžkých nákladů. Podobně jako ostatní koně odmítá vstoupit do kobek a jiných podzemních lokací.

**Úroveň:** 3; **Životy:** 3k8(15); **OČ:** 12; **ZH:** 13; **Pohyb:** Zem: 6 metrů; **Morálka:** Slabá (1-3); **Útoky:** Nebojuje;

- **Nosnost se sedlovými brašnami:** 6 slotů

**Kůň - Válečný**

Kůň vyšlechtěný k boji. Agresivní a odvážný. Podobně jako ostatní koně však odmítá vstoupit do kobek a jiných podzemních lokací.

**Úroveň:** 3; **Životy:** 3k8(15); **OČ:** 12; **ZH:** 13; **Pohyb:** Zem: 8 metrů; **Morálka:** Vysoká (1); **Útoky:** Kopyta +2 (1k8+1 poškození); **Speciální:** V boji na blízko útočí kůň i jezdec zvlášť; Může nosit speciální brnění které stoji 100 šilinků a zvedá jeho OČ o 2;

- **Nosnost se sedlovými brašnami:** 4 sloty (2 sloty pokud má na sobě brnění)

**Lovecký pes**

Pes trénovaný k lovu. 

**Úroveň:** 2; **Životy:** 2k8(8); **OČ:** 12; **ZH:** 14; **Pohyb:** Zem: 10 metrů; **Morálka:** Normální (1-2); **Útoky:** Kousnutí +1 (1k6 poškození + přidržení); **Speciální:** *Přidržení* - Při úspěšném útoku na stvoření 4. nebo nižší úrovně, který způsobil 4 nebo více poškození. Může lovecký pes svou oběť přidržet. Dokud ji drží oběť se nemůže pohybovat a má postih -1 k OČ a útokům.

**Mula**

Tvrdohlavý kříženec koně a osla. Určený především k tahání těžkých břemen. Na rozdíl o koní je jí všechno tak nějak jedno a vkročí i do kobek a jiných podzemních lokací.

**Úroveň:** 2; **Životy:** 2k8(10); **OČ:** 12; **ZH:** 14; **Pohyb:** Zem: 8 metrů; **Morálka:** Normální (1-2); **Útoky:** Kousanec +1 (1k4 poškození);

- **Nosnost se sedlovými brašnami:** 6 slotů

<img src="/assets/sep_line.png"/>
