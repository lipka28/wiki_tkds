# Basics ==todo==

Zde přijdou věci jako jsou bestiáře, pravidla pro generování monster, generování náhodných encounterů a podobně.

DCs: 10, 15, 20, 25

## Rozmístit: ==todo==

## Cestování po světě

| HERNÍ SEKVENCE PRO KAŽDÝ DEN CESTOVÁNÍ                       |
| :----------------------------------------------------------- |
| *1. Výběr směru* - Hráči se rozhodnou kam, nebo jakým směrem chtějí cestovat. |
| *2. Ztráta směru* - PJ Rozhodne zda se hráči po cestě ztratí. |
| *3. Náhodná setkání* - PJ hodí aplikovatelné hody, aby rozhodl zda se během cesty něco přihodí. |
| *4. Popis* - PJ hráčům popíše cestu a všechny události co se během ní staly. |
| *5. Konec dne* - PJ aktualizuje časové záznamy a upraví dobu trvání kouzel. Hráči si také musí odpočinout po dni cesty. (viz. [Odpočinek](/Pravidla%20a%20procedury/Adventures/#odpocinek)) |

**Výběr směru:** Hráči si na základě orientačních bodů, cesty nebo dle světových stran, určí jakým směrem chtějí cestovat.

**Viditelnost:** V běžných podmínkách se předpokládá, že hráči vidí přibližně 5 kilometrů kolem sebe. A však v některých situacích, jako je pohyb v lese či vyšplhání na vysokou horu, může být jejich dohled menší nebo větší.

!!! note "6-ti kilometrový hex"
     Dobrý nápad je používat pro mapování světa *6-ti kilometrové hexy*. Postava uprostřed 6-ti kilometrového hexu by za příznivých podmínek měla vidět až do středu hexů sousedních. Ulehčuje to také výpočet ujité vzdálenosti. Jelikož postava zvládne za den procestovat tolik hexů kolik je její *hybnost / 2*.

**Pohyb po světě:** Vzdálenost, kterou mohou postavy ujít za den, je dána trojnásobkem jejich hybnosti. A však rychlost skupiny je odvozena od nejpomalejšího člena skupiny. 

- *Obtížný terén:* Pokud postavy cestují obtížným terénem, tak se pohybují o poloviční rychlostí a tudíž ujdou poloviční vzdálenost.
- *Cesty:* Cesta umožňuje pohyb i s vozem. 
- *Cestování dnem i nocí:* Hráči se mohou rozhodnout, že chtějí cestovat dnem i nocí bez přestávky. To jim umožní, se během jednoho dne cestování posunout o polovinu vzdálenosti více. A však každá z postav obdrží *1 bod vyčerpání*.

**Ztráta směru:** Pokud hráči necestují po cestě nebo dle nějakého orientačního bodu. (Jako je třeba řeka, hora nebo podobné.) Existuje šance, že ztratí směr. Šance na ztrátu směru je *2 z 6-ti*. V *Obtížném terénu* pak *3 z 6-ti*. Postavy co ztratí směr se pohnou náhodným směrem a nebo stráví den blouděním a na konci dne se vrátí tam odkud vyrazily.

**Náhodná setkání:** Během cestování krajinou mohou hráči narazit na různá stvoření, či jiné události. Šance narazit na něco takového je *2 z 6-ti* za každý den cestování nebo procestovanou část dne (ráno, odpoledne, večer, noc). V nebezpečných oblastech i více.

### Rychlé cestování

Alternativní metodou jak řešit cestování, je "rychlé cestování". Vhodné obzvlášť pokud hráči cestují někam kde už byli nebo prostě někam kam znají cestu.  

- *Doba cesty:* Cesta se s touhle metodou neměří na kilometry ale na dny. PJ stanoví kolik dní bude cesta trvat. 
- *Zásoby:* Hráči zaplatí počet zásob odpovídající počtu cestujících "hladových krků" za každý den cesty.
- *Nedostatek zásob:* Za každou zásobu, kterou hráči nemohou zaplatit se přičte 1 bod souhrnného poškození. 
- *Náhodná setkání:* Pokud hráči cestují delší dobu než 5 dní, PJ hodí *1k4* na určení počtu setkání. Na kratší vzdálenost je setkání většinou 1. 

<img src="/assets/sep_line.png"/>

## Průzkum kobek

| POSTUP PŘI PRŮZKUMU KOBEK                                    |
| :----------------------------------------------------------- |
| *1. Putující monstra* - PJ vyhodnotí, zda dojde k náhodnému setkání. |
| *2. Akce* - Hráči deklarují co chtějí dělat. (Např.: Přesunout se jinam, prohledat šuplíky, Prozkoumat nápis na zdi atd.) |
| *3. Popis* - PJ hráčům popíše co se stalo a jaký efekt měli jejich akce. |
| *4. Konec směny* - PJ aktualizuje časové záznamy a upraví dobu trvání kouzel či zdrojů světla. |

**Náhlá sektání a putující monstra:** V kobkách se hráči mohou často setkat s putujícími monstry. Ve výsledku je to mechanismus omezující kolik času jsou hráči schopni vydržet v kobce než se budou muset stáhnout.  

- *Frekvence:* Hod na putující monstra probíhá většinou jednou za směnu. (Publikovaná dobrodružství však mohou používat i jinou frekvenci) 
- *Hlasité zvuky:* Alternativně lze hodit na putující monstra i v případě, že hráči svým chováním způsobí nějaký randál. 
- *Šance:* Šance na setkání s putujícím monstrem je většinou *1 z 6-ti*.

### Nejčastější akce při průzkumu kobek

Když se hráči rozhodují co budou dělat mají na výběr v podstatě z nekonečno možností. Nejčastěji se však rozhodnou buď pro pohyb mezi místnostmi nebo průzkum.

**Průzkum:** Kobky obsahují spoustu ukrytých prvků. Jako jsou pasti, tajné dveře či ukryté poklady. Hráči mohou tyto ukryté prvky odhalit průzkumem. Hráč popíše svůj postup průzkumu a případné nástroje a jejich využití. PJ vyhodnotí zda by hráčův postup skrytý prvek odhalil a sdělí hráči výsledek.

**Pohyb:** Postavy se přesunou z jedné místnosti do druhé. Při pohybu se předpokládá, že se postavy pohybují extrémně obezřetně. Snaží se být potichu a porozhlížejí se po pastech. Proto se uplynulý čas za přesun do neprozkoumané většinou zaokrouhluje k *1 směně*. Pokud se však hráči pohybují oblastmi, které již znají nebo třeba utíkají před nepřáteli. Jejich pohyb je daleko rychlejší a však o to méně obezřetný.

!!! note "Trvání akcí při průzkumu"
    Při průzkumu se předpokládá, že naprostá většina akcí zabere *1 směnu*.

### Běžné překážky

V kobkách můžou na hráče čekat všelijaké nástrahy. Od monster přes pasti až po všelijaké hádanky. Nejčastějšími překážkami jsou však dveře a pasti.

**Dveře:** Kobky mívají spoustu dveří a ty můžou být v různém stavu. Například skryté, zamčené nebo třeba jen zasáklé. Pro zjednodušení se předpokládá, že je naprostá většina dveří v kobce zavřená. 

**Zamčené dveře:** Zamčené dveře mohou být odemčeny klíčem, který se pravděpodobně skrývá někde v kobce. Alternativně mohou být odemčeny postavu se schopností odemykat zámky. Samozřejmě vždycky existuje varianta dveře rozmlátit, avšak způsobený hluk může vyvolat nechtěnou pozornost (hod na putující monstra).

**Pasti:** Pasti jsou další nepostradatelnou součástí kobek. Existují 2 kategorie pastí. Skryté a nápadné. Pasti jsou postavami buď automaticky sponzorovány a nebo by PJ měl poskytnout hráčům dostatek vodítek, že se v dané lokalitě vyskytuje past. Takovou pastí může být třeba díra s bodci uprostřed chodby, podezřelé pravidelně rozmístěné otvory ve stěnách místnosti nebo velké kladivo visící nad dveřmi. 

- *Spouštěcí mechanizmus:* Každá past má svůj spouštěcí mechanizmus. (Jako otevření dveří, přejití přes určitou oblast či narušení magických run. atd...) 

!!! tip "Rada pro PJ: Neschovávej své pasti."
    Tvé pasti by měli mít vždy dostatek vodítek aby je hráči mohli odhalit dřív než do nich stoupnou. Výzva v překonání pasti by měla být vždy v tom jak past projít / obejít, nikoliv v tom jak ji odhalit. Gotcha momenty, kdy past zabije nic netušícího hráče, nejsou dlouhodobě zábavné pro nikoho.

<img src="/assets/sep_line.png"/>

## Setkání ==todo překopat==

| POSTUP sestavení náhodných setkání                           |
| :----------------------------------------------------------- |
| *1. Překvapení:* Zda nějaká strana nebyla zastihnuta ve zranitelné situaci |
| *2. Vzdálenost setkání:* Jak daleko jsou od sebe hráči a monstrum v době setkání nachází |
| *3. Akce hráčů:* Hráči si určí co chtějí dělat (pokud nejsou překvapeni) |
| *4. Reakce monster:* Jak bude monstrum na hráče reagovat.    |

**Hod na překvapení:** Hod *1k6* výsledek >=5 monstrum je překvapeno, <=2 hráči jsou překvapeni. V situacích kdy nejsou hráči překvapeni, mohou reagovat jako první.

- *Překvapení jako plížení:* Někdy se mohou hráči chtít proplížit kolem nepřátel. Jejich postavy zůstanou ukryty každé kolo, co zůstane soupeř překvapen (ověřováno každé kolo).    

**Vzdálenost setkání:** Situace při které k setkání dojde většinou určuje vzdálenost mezi účastníky. Pokud však není na první pohled jasné jak jsou účastníci daleko od sebe, je možné určit vzdálenost náhodným hodem dle místa setkání:

- *Vnitřní prostory:* *2k6 x 3* metrů (nebo *1k4 x 3* metrů pokud je některá ze stran překvapená).
- *Divočina, moře nebo vzduch:* *4k6 x 10* metrů (nebo *1k4 x 10* metrů pokud je některá ze stran překvapená).

**Akce hráčů:** Pokud hráči nejsou překvapeni, mohou si jako první vybrat jak budou na vzniklé setkání reagovat. Akce může být v podstatě cokoliv ale časté reakce jsou:

- **Vyjednávání:** Hráči nebo stvoření se pokusí vyjednávat s opozicí.
- **Útok:** Hráči nebo stvoření zaútočí (viz Taste zbraně! ==todo odkaz==).
- **Útok s překvapením:** Hráč nebo libovolné stvoření může zaútočit před hodem na tasení a tím pro sebe získat extra tah (takto může zaútočit i více stvoření za ráz, pokud se jedná o nějakou předem domluvenou strategii). 
- **Útěk:** Hráči nebo stvoření se dá na útěk. Na proti straně pak záleží zda chtějí pronásledovat (viz únik a pronásledování ==todo==).

**Reakce monster:** Pokud ze situace není jasné jak by monstrum reagovalo. Lze to rozhodnout pomocí hodu na reakci dle tabulky níže. Došlo-li na komunikaci mezi hráči a monstrem, tak k hodu na reakci lze přičíst modifikátor osobnosti hráče, který komunikaci vedl.

| 2k6         | VÝSLEDEK                                               |
| :---------- | :----------------------------------------------------- |
| 2 nebo méně | Nepřátelský, zaútočí                                   |
| 3 - 5       | Nepřátelský, může zaútočit (hoď znovu další kolo s -4) |
| 6 - 8       | Neutrální, nejistý (hoď znovu další kolo)              |
| 9 - 11      | Lhostejný, může vyjednávat (hoď znovu další kolo s +4) |
| 12 +        | Přátelský, nápomocný                                   |

<img src="/assets/sep_line.png"/>

## Únik a pronásledování ==TODO přidat nějké pravděpodobnosti na únik v rámci checků==

Pokud se hráč nebo monstrum nechce účastnit setkání nebo boje. Může se pokusit o únik.

### Únik

Rozhodne-li se stvoření uniknout ze setkání. Záleží na rozhodnutí protistrany zda chce pronásledovat. Pokud tak, například u cizích postav, není jasné ze situace. Může rozhodnutí proběhnout hodem na reakci.

**Překvapení:** Pokud je protistrana překvapená. Únik automaticky uspěje.

### Pronásledování

Dojde-li na pronásledování, každá strana se pohybuje dvojnásobkem hybnosti v boji nejpomalejšího člena skupiny (pokud se nerozhodnou ho nechat napospas). PJ musí každé kolo pronásledování kontrolovat jaká je vzdálenost mezi pronásledovaným a pronásledovateli.

**Konec pronásledování:** Pronásledování končí, pokud je pronásledovaný dohnán nebo když se pronásledovatel rozhodne to vzdát. U hloupějších monster stačí zmizet z dohledu.

**Překážky a odvedení pozornosti:** Při útěku lze provádět jednoduché akce. Jako je shazování polic, tahání za páky či odhazování předmětů co má dotyčný u sebe. Poklad (šance *3 z 6-ti*, že inteligentní monstrum přestane pronásledovat) a jídlo (šance *3 z 6-ti*, že hladové monstrum přestane pronásledovat) jsou pro tyto účely extra vhodné.

 **Jiné akce:** Lze se pokusit o jiné akce. Jako třeba útok či sesílání kouzla. Avšak takové akce vyžadují zpomalení nebo úplné zastavení.

<img src="/assets/sep_line.png"/>

### Divadlo mysli (Optional)

Divadlo mysli (TotM - Theatre of the Mind) je alternativním způsobem jak  odehrát boje bez nutnosti mapy či strategické čtvercové sítě. Jeho  hlavními výhodami jsou plynulejší přechod mezi průzkumem a bojem, více  "cinematické" vyobrazení boje a rychlejší odehrání boje samotného. Tato  metoda však není vhodná pro všechny situace a skupiny hráčů. Například  není vhodná pro boje s velkým množstvím účastníků. Pro boje, kde záleží  na specifickém pozicování a také není vhodná pro skupiny, které mají  tendenci při boji nedávat pozor.

#### Procedura boje v TotM

Je v podstatě stejná jako při použití mřížky. Hodí se na iniciativu (pokud iniciativa nevyplývá ze situace) a strany se střídají v tazích. PJ  popisuje scénu a tahy nepřátel a hráči popisují to co chtějí dělat. Pj  jejich akce následně vyhodnotí.

#### Rady pro TotM

- **Být schovávaný:** Pokud to není absolutně nesmyslné, hráč je vždy tam kde potřebuje být, aby provedl svou akci.
- **Nepoužívat specifika:** V žádném případě se při použití TotM nesmí používat specifické  vzdálenosti. Ve chvíli, kdy začnete měřit vzdálenosti přesně, stane se  souboj obtížnější udržet jen ve vaší představivosti. Je lepší používat  fráze jako *"Na dosah středně velké střelné zbraně"*, *"Když se přesuneš můžeš do něj zaútočit"* nebo *"Tvá ohnivá koule zasáhne všechno v zóně u baru"* (o zónách více níže).
- **Detailnější popisy nepřátel:** Hráči se v TotM lépe orientují, když nejsou nepřátele popsáni jen jako  goblin-1 a goblin-2. Ale například jako goblin s páskou přes oko a  goblin s třemi pletenými copánky až na zem. 
- **Shrnutí akci:** Na konci každé strany je dobré shrnout její akce pro lepší přehlednost a více plynulý zážitek.
- **Nebát se opakovat:** To co v hlavě vidí PJ se zaručeně nikdy nepřenese do představ hráčů. PJ by se neměl bát opakovat scénu klidně i pro každého hráče.
- **Zóny:** Používejte zóny pro komplexní scény.

#### Zóny

Zóny jako koncept umožňují rozdělit komplexní bojiště do menších na sebe  libovolně navazujících částí. Například potyčka v královské síni se dá  rozdělit na zóny: "Vstupní brána", "Hala", "Královský trůn" a "Balkón  (Který není přístupný z této místnosti, ale mohu na něm být stráže a  střílet dolů na nepřátele.)". Díky zónám lze pak přehledně hlídat, kdo  se kde nachází a s kým zrovna bojuje. 

#### Modifikace pravidel boje pro TotM

Pokud se rozhodnete používat TotM. Je dobré na pravidla boje aplikovat následující modifikace.

- **Dostřel a rozsah (třeba kouzel):** Je čistě v režii PJ. 
- **Pohyb:** Běžným pohybem se lze přesunout v rámci jedné zóny nebo mezi  sousedícími zónami. Sprintem se lze přesunout napříč několika  navazujícími zónami (většinou 2).
- **Vzájemné ohrožení:** Stvoření ve vzájemném ohrožení nemůže opustit sovu aktuální zónu ale může útočit na jiná stvoření ve stejné zóně.

<img src="/assets/sep_line.png"/>

==todo conversion note (ceny mana u npc atd, viz excel)== (cena magie a casting NPC)