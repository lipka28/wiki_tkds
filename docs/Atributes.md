# Atributy

<img src="/assets/sep_line.png"/>

<img src="/assets/Dovednosti.png" />

<img src="/assets/sep_line.png"/>

Atributy představují základní potenciál postavy. Každá postava má základních 6 atributů a to *Síla*, *Obratnost*, *Výdrž*, *Vzdělání*, *Rozvaha* a *Osobnost*. Každý takový atribut má hodnotu v rozsahu *-5* až *+5*. Kdy tyto extrémy představují limity těl člověku podobných stvoření. Běžnými způsoby není pro hráče možné mít atribut větší jak *+5*. Také není možné mít v některém atribut menší hodnotu než *-5*. Pokud by některý atribut hráčské postavy klesl pod hodnotu *-5* stává se hráčova postava neschopna běžně fungovat. Atributy společně s dovednostmi se přičítá k většině hodům na ověření a DC.

## Síla

Svaly a fyzická síla. Ověření síly se používá například v těchto situacích: páčení dveří, šplhání po stěnách, skoky, plavání.

**Síla se přičítá k:**

- Ověřovací hody na sílu
- Hody na zásah zbraní na blízku nebo hozenou zbraní
- Poškození zbraní na blízku nebo hozenou zbraní
- Nosnost

## Obratnost

Pohyblivost, reflexy a rovnováha. Ověření obratnosti se používá při různých akrobatických kouscích, plížení, držení rovnováhy.

**Obratnost se přičítá k:**

- Ověřovací hody na obratnost
- Obranné číslo
- Hybnost
- Záchranné hody na reflexy

## Výdrž

Vytrvalost představuje zdraví a odolnost. Ověření výdrže se hodí třeba při zadržování dechu.

**Výdrž se přičítá k:**

- Ověřovací hody na výdrž
- Životy
- Regenerace životů
- Záchranné hody na zdatnost

## Vzdělání

Vzdělání představuje rozsah vzdělání, jaké bylo postavě poskytnuto, ale i do jisté míry to, jak zvládá pracovat s informacemi. Ověření vzdělání je užitečné především při vybavování si informací, luštění všelijakých textů určitých magických disciplín, identifikaci magických předmětů určitých magických disciplín a jiných podobných aktivitách.

**Gramotnost:** Postavy, které mají hodnotu vzdělání menší jak 0 jsou negramotné. To znamená, že neumí číst, psát a jejich schopnost počítat je výrazně omezena.

**Vzdělání se přičítá k:**

- Ověřovací hody na vzdělání
- Každý bod vzdělání nad 0 umožňuje postavě se naučit extra jazyk (zápornou hodnotou lze znalost jazyka ztratit)
- Každý bod vzdělání nad 0 umožňuje naučit se extra obecnou dovednost (zápornou hodnotou lze dovednost ztratit)
- Počet ovládaných kouzel u povolání, které ovládají magii
- Efektivnost sesílání kouzel u některých povolání

## Rozvaha

Soustředění, bystrost a síla vůle. Ověření rozvahy se používá třeba při hledání skrytého nebo aktivitách vyžadující dobrou koordinaci "ruka oko", jako je třeba střílení z luku nebo odemykání zámků.

**Vzdělání se přičítá k:**

- Ověřovací hody na rozvahu
- Hody na zásah zbraní na dálku
- Záchranný hod na vůli
- Množství magie u některých povolání ovládajících magii
- Efektivnost sesílání kouzel u některých povolání

## Osobnost

Osobnost představuje sílu osobnosti a schopnost vést. Ověření osobnosti je důležité především při sociálních interakcích jako jsou přesvědčování, lhaní, zastrašování, zpěv, tanec a jiné formy uměleckého projevu.

**Osobnost se přičítá k:**

- Ověřovacím hodům na osobnost
- Modifikace morálky nehráčských spojenců
- Množství magie u některých povolání ovládajících magii
- Efektivnost sesílání kouzel u některých povolání

<img src="/assets/sep_line.png"/>

## Vzorové situace

Pokud tě zajímají příklady, jak se atributy jako součást ověřovacího hodu používají, mrkni [zde](https://pravidla.tkds.cz/Pravidla%20a%20procedury/Adventures/#vzorove-situace).
