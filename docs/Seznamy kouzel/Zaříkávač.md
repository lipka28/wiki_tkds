# Zaříkávač - Seznam zázraků

## Zázraky 1. třídy

<img src="/assets/sep_line.png"/>

### Odhal zlo

**Trvání:** L směn

**Dosah:** sesilatel

**Efekt:** Zaříkávač získá schopnost odhalit zárodky zla v okolí *20 metrů*. To způsobuje, že vidí démony, nemrtvé, temnou magii ale i osoby s úmyslem mu ublížit slabě světélkovat.

<img src="/assets/sep_line.png"/>

### Odvrať zlo

**Trvání:** Okamžité

**Dosah:** 10 metrů

**Efekt:** Pulz mystické energie zažene *Lx2* úrovní nemrtvých a démonů v oblasti velikosti *5 začínající v dosahu kouzla. Zasažená stvoření mají nárok na záchranný hod, aby efektu odolali. Ovlivněná stvoření se po dobu 1 směny budou snažit vyhýbat sesilateli.

**Ovlivněné úrovně:** Stvoření jsou ovlivněny postupně od nejnižší úrovně po nejvyšší.

**Zničení:** Pokud je zahnané stvoření nižší úrovně než sesilatel a neuspěje v záchranném hodu na odolání o *5* nebo více či hodí na záchranu přirozenou *1*, tak je stvoření zničeno.

<img src="/assets/sep_line.png"/>

### Přikaž zvířeti

**Trvání:** 1 směna nebo do splnění příkazu (co přijde dřív)

**Dosah:** 10 metrů

**Efekt:** Zasáhne zvíře *L* nebo nižší úrovně v dosahu magickým rozkazem. Zasažené stvoření musí uspět v záchranném hodu nebo se zadaným rozkazem řídit.

- **Omezení:** Funguje na obří verze zvířat ale ne na zvířata lidské či vyšší inteligence a fantastická monstra.
- **Délka rozkazu:** Rozkaz nesmí být delší než *3 slova*.
- **Sebevražedné rozkazy:** Poku je kouzlem udělen přímo sebevražedný rozkaz, kouzlo selže.

<img src="/assets/sep_line.png"/>

### Vílí plamen

**Trvání:** 12 směn / 1 směna

**Dosah:** Sesilatel

**Efekt:** Vytvoří magickou kouli zeleno-modrého neškodného plamene, který neklidně poletuje kolem zaříkávače. Tento plamen poskytuje světlo stejné síly jako pochodeň.

**Sežehnout:** Zaříkávač může při sesílání kouzla nebo kdykoliv během jeho trvání jako akci, kouzlo předčasně ukončit a tím s neklidného plamínku vyšlehnout zelený plamen na cíl v okolí *10-ti* metrů. Cíl musí uspět v záchranném hodu nebo je obalen tímto plamenem. Plamen nepůsobí poškození ale zažehnutý cíl svítí stejně jako vílí plamen po dobu *1 směny* a nemůže se zneviditelnit nebo jinak maskovat svou polohu. Pokud je cíl nemrtví nebo démon navíc obdrží *1k8* poškození.

<img src="/assets/sep_line.png"/>

### Vzchopit 

**Trvání:** 2 směny

**Dosah:** 10 metrů

**Efekt:** Náhlý příval odvahy zvedne morálku očarovaného stvoření o 1 stupeň. Očarované stvoření také obdrží bonus +L k záchranným hodům proti efektům strachu. Pokud se stvoření zrovna nachází pod takovým efektem, je mu ihned umožněno opakovat záchranný hod s tímto bonusem.

<img src="/assets/sep_line.png"/>

### Zahoj

**Trvání:** Okamžité

**Dosah:** Dotyk

**Efekt:** Z ruky zaříkávače začne vyzařovat magická energie, která léčí zranění jedním z následujících efektů:

- **Léčba zranění:** Cíl si vyléčí *1k8+1* životů.
- **Vyléčení paralýzy:** Ukončí efekt dočasné paralýzy. 

<img src="/assets/sep_line.png"/>

## Zázraky 2. třídy

<img src="/assets/sep_line.png"/>

### Kůrže

**Trvání:** L směn

**Dosah:** Dotyk

**Efekt:** Kůže očarovaného stvoření pokryje tvrdá kůra. OČ stvoření se zvedne o *+1* a také získá bonus *+1* ke všem nemagickým záchranným hodům.

<img src="/assets/sep_line.png"/>

### Ohni dřevo

**Trvání:** Trvalé

**Dosah:** 40 metrů

**Efekt:** Zaříkávačem určených *L* slotů dřevěných objektů se pokroutí a stanou se nepoužitelnými. Předměty menší jak 1 slot (například šíp) se počítají jako 1 slot.

**Magické předměty:** Magické předměty mohou kouzlu odolat jedním z následujících způsobů:

- *Předměty ve výbavě:* Držitel předmětu má nárok na záchranný hod za každý svůj ovlivněný předmět. V případě úspěchu, předmět kouzlu odolá.
- *Volně ložené předměty:* Za každý takový předmět se hodí hod štěstí. Při výsledku *5* nebo *6*, předmět kouzlu odolá.

<img src="/assets/sep_line.png"/>

### Ochraň před energií

**Trvání:** L směn

**Dosah:** Dotyk

**Efekt:** Očarované stvoření je pokryto ochranným kouzlem, které jej chrání před *ohněm* nebo *mrazem* (vyber při sesílání). Ochrana je poskytnuta následující formou:

- **Obyčejný zdroj:** Očarovanému stvoření nemůžou ublížit běžné přírodní projevy dané energie (například nemůže se spálit běžným ohněm či nezmrzne když skočí do mrazivého jezera).
- **Záchranný hod:** Očarované stvoření má bonus *+2* k záchranným hodům proti efektům stejné nátury jako je vybraná energie.
- **Redukce poškození:** Obdržené poškození danou energií je sníženo na polovinu.

<img src="/assets/sep_line.png"/>

### Pravé vidění

**Trvání:** 6 směn

**Dosah:** sesilatel

**Efekt:** Zaříkávač získá schopnost pravého vidění na vzdálenost *10 metrů* kolem sebe. Dokáže tak vidět neviditelné a všechny magií dotčené subjekty vidí barveně světélkovat. Dokáže tím také rozpoznat jaká kouzla sesílají ostatní kouzelníci a kdo nebo co je jejich cílem.

<img src="/assets/sep_line.png"/>

### Ticho

**Trvání:** 12 směn

**Dosah:** 30 metrů

**Efekt:** V zóně velikosti *5* začínající v dosahu kouzla vytvoří oblast, ve které nemůže vzniknout žádný zvuk. 

**Očarovat stvoření:** Kouzlo lze seslat i přímo na nějaké stvoření. To se může pokusit o záchranný hod. Pokud neuspěje, vyčarovaná zóna je pak centrovaná na daném stvoření a pohybuje se s ním. V případě úspěchu je efekt kouzla ve směs stejný ale zóna se s očarovaným stvořením nepohybuje.

<img src="/assets/sep_line.png"/>

### Zadrž osobu

**Trvání:** 9 směn

**Dosah:** 30 metrů

**Efekt:** Kouzlo ovlivní mysl *1k4* osob, dle výběru zaříkávače, a paralyzuje je. Zasažené osoby se mohou pokusit o záchranný hod, aby efektu odolali.

**Paralýza:** Osoba je schopna vnímat ale nemůže se hýbat. Sesilatel může očarovanou osobu kdykoliv s paralýzy částečně (například aby mohla mluvit) nebo plně uvolnit.

!!! note "Objasnění: Co je osoba?"
	Osoba je jakékoliv člověku podobné stvoření či obdobné humanoidní monstrum lidské inteligence. Například člověk, elf, trpaslík, goblin nebo gnoll.

<img src="/assets/sep_line.png"/>

## Zázraky 3. třídy

<img src="/assets/sep_line.png"/>

### Bouře blesků

**Trvání:** L směn

**Dosah:** 100 metrů

**Efekt:** Očaruje bouřkové mraky na obloze, umožňujíce sesilateli přivolávat blesky. Vyčarování kouzla vyžaduje aby na nebi již byli bouřkové mraky.

**Přivolání blesku:** Během trvání kouzla může sesilatel jedenkrát za směnu jako akci. Přivolat blesk z nebe, který zasáhne stvoření v zóně velikosti *2* začínající v dosahu kouzla. Zasažená stvoření obdrží *5k12* poškození a mohou se pokusit uspět v záchranném hodu a zredukovat tak poškození na polovinu.

**Rozehnání mraků:** Kouzlo může být předčasně ukončeno, jsou-li bouřkové mraky na nebi rozehnány.

<img src="/assets/sep_line.png"/>

### Obelsti smrt

**Trvání:** Okamžité

**Dosah:** Dotyk

**Efekt:** Dotčené mrtvé stvoření, které zanechalo ostatky a zemřelo na základě uděleného poškození (nikoliv jed) a které není mrtvé déle jak *3 kola* je navráceno k životu s *1 životem* a *smrtelným zraněním*. Na rozdíl od běžného fungování *smrtelného zranění*. V tomhle případě se vyruší až týdenním odpočinkem.

- **Cena za podvod:** Smrt není ráda připravena o jednu ze svých duší. Sesilatel za tento podvod obdrží *1k8* poškození a oživený permanentně ztratí *1* náhodný dovednostní bod.

<img src="/assets/sep_line.png"/>

### Odolej jedu

**Trvání:** L směn

**Dosah:** Dotyk

**Efekt:** Očarované stvoření je kompletně imunní vůči jedům. Pokud očarované stvoření zemřelo následkem jedu během posledních *10-ti* kol, tak je přivedeno zpět k životu.

<img src="/assets/sep_line.png"/>

### Růst přírody

**Trvání:** 12 směn (zvířata) / trvalé (rostliny) 

**Dosah:** 20 metrů

**Efekt:** Kouzlo způsobí nadpřirozený růst zvířete nebo rostlin.

- **Použití na zvíře:** Kouzlo očaruje jedno zvíře v dosahu jehož velikost, síla, nosnost a poškození se zdvojnásobí. Funguje na obří verze zvířat ale ne na zvířata lidské či vyšší inteligence a fantastická monstra.
- **Použití na rostliny:** Rostliny v oblasti velikosti *10* začínající v dosahu kouzla vyrostou do hustého houští. Oblast je průchodná jen pro velmi velká stvoření (jako obtížný terén).

<img src="/assets/sep_line.png"/>

### Sejmi kletbu

**Trvání:** Trvalé

**Dosah:** Dotyk

**Efekt:** Očarované stvoření je trvale vyléčeno z jednoho prokletí, které jej ovlivňovalo. Alternativně je mu umožněno zbavit se jednoho oblečeného prokletého předmětu. Tohle kouzlo nelze použít na odstranění prokletí z předmětů.

<img src="/assets/sep_line.png"/>

### Zadrž přírodu

**Trvání:** L směn

**Dosah:** 30 metrů

**Efekt:** Kouzlo ovlivní mysl *L* úrovní monster zvířecí inteligence nebo rostlinného původu, dle výběru zaříkávače a paralyzuje je. Zasažená monstra se mohou pokusit o záchranný hod, aby efektu odolali.

**Paralýza:** Monstrum je schopno vnímat ale nemůže se hýbat. Sesilatel může očarované monstrum kdykoliv s paralýzy částečně nebo plně uvolnit.

<img src="/assets/sep_line.png"/>

## Zázraky 4. třídy

<img src="/assets/sep_line.png"/>

### Falešný les

**Trvání:** Trvalé

**Dosah:** 50 metrů

**Efekt:** *L* stvoření v dosahu, která nejsou významně větší než člověk, se ukryjí do iluzorní podoby stromu. Tato iluze je velmi přesvědčivá pro všechny smysly a neukončí se ani pokud očarované stvoření zaútočí nebo je napadeno (i když reakce na zranění může prozradit, že se nejedná o běžný strom).

**Ukončení:** Sesilatel může tohle kouzlo kdykoliv ukončit. Kouzlo je taktéž ukončeno opustí-li očarované stvoření oblast, ve které bylo kouzlo vyvoláno.

<img src="/assets/sep_line.png"/>

### Hadí transmutace

**Trvání:** 6 směn

**Dosah:** 20 metrů

**Efekt:** Promění *2k8* běžných klacků v dosahu na zmije pod kontrolou zaříkávače. V případě smrti nebo ukončení kouzla se zmije promění zpět na klacky.

**Zmije**

**Úroveň:** 1; **Životy:** 3; **OČ:** 13; **Z:** +0; **MO:** -2; **Pohyb:** zem 6 metrů; **Morálka:** Slabá (1 - 3); **Útoky:** +0 poškození 1k3 + jed; **Speciální:** Jed (Cíl musí uspět v záchranném hodu jinak obdrží *1* poškození každé kolo po dobu *1k6* kol)

<img src="/assets/sep_line.png"/>

### Ochrana

**Trvání:** 12 směn

**Dosah:** Dotyk

**Efekt:** Vyplní povrch zóny velikosti *5* centrovanou na místo kde stojí zaříkávač magickými runami, které brání v průchodu nemrtvým, démonům ale i vyvolaným stvořením. I když tato stvoření nemohou chráněnou zónu prorazit, stále mohou do ní provádět útoky nebo třeba sesílat kouzla. Stvoření v zóně mají bonus *+2* k OČ a k záchranným hodům proti útokům a schopnostem těchto stvoření.

<img src="/assets/sep_line.png"/>

### Přivolej zvířata

**Trvání:** 3 směny

**Dosah:** Sesilatel

**Efekt:** Přivolá *L* úrovní běžných zvířat z okolí zaříkávači na pomoc. Sesilatel si může vybrat specifický typ zvířat, které chce přivolat. Jaká zvířata jsou k dispozici záleží na místě, kde se sesilatel nachází. Například v kobkách lze čerpat z místního obyvatelstva či tabulek náhodných setkání v dané lokalitě.

- **Typ zvířat:** Jakékoliv běžné zvíře. Neplatí zvířata lidské či vyšší inteligence a fantastická monstra. Také neplatí na hmyz.
- **Efekt na zvířata:** Zvířata přiběhnou na pomoc jak nejrychleji dovedou a během trvání kouzla poslouchají rozkazy sesilatele. I tak se však řídí pravidly morálky. Je-li morálka nějakého zvířete zlomena, kouzlo na něj přestane účinkovat a zvíře uteče.
- **Hejna:** Malá stvoření (jako například myši) lze spojovat do hejn a zvednout tak jejich efektivní úroveň a životy. Hejna mají stejné statistiky jako jednotlivec v daném hejnu, ale zvýšená úroveň umožňuje daleko větší rozsah životů. Cílené útoky na hejna probíhají s nevýhodou a hejna mohou útočit plošně. Některé kouzla fungující na jedince mohou také mít snížený nebo žádný efekt (dle uvážení PK).

<img src="/assets/sep_line.png"/>

### Vyléčit

**Trvání:** Okamžité

**Dosah:** 10 metrů

**Efekt:** Spirituální energie vyšlehne k subjektu a doplní mu *2k8+2* života. Pokud je cíl pod efektem dočasné paralýzy, tak i ta je vyléčena.

<img src="/assets/sep_line.png"/>

### Vytvoř vodu

**Trvání:** Trvalé

**Dosah:** Dotyk

**Efekt:** V místě jenž se dotkne zaříkávač se prorve pramen vody. Ze kterého celkem vyteče tolik vody, co by stačila *20-ti* osobám jako denní zásoba.

<img src="/assets/sep_line.png"/>

## Zázraky 5. třídy

<img src="/assets/sep_line.png"/>

### Navázat spojení

**Trvání:** 3 směny

**Dosah:** Sesilatel

**Efekt:** Zaříkávač se ponoří do hlubokého transu, který mu umožní komunikovat s vševědoucími duchy divočiny. Kouzlo musí být sesláno nejméně *6 kilometrů* od civilizace v neponičené přírodě. 

-  **Trans:** Po dobu trvání kouzla je sesilatel v hlubokém transu a nevnímá svět kolem sebe. Kouzlo vždy trvá svou plnou dobu trvání.
- **Otázky a odpovědi:** Sesilatel může duchům divočiny položit *3 otázky* na které dostane zaručeně pravdivé odpovědi formou *Ano/Ne*.
- **Omezení použití:** Kouzlo lze úspěšně seslat jen *první den v měsíci* a nelze jej ten samý den seslat ještě jednou.

<img src="/assets/sep_line.png"/>

### Ovládni počasí

**Trvání:** Různé

**Dosah:** Nedozírné okolí

**Efekt:** Kouzlo během *1 směny* změní počasí v místě a okolí, kde zaříkávač tohle kouzlo seslal. Změněné počasí trvá minimálně *6 směn* (pokud zvolené počasí není přirozené pro danou lokalitu) nebo do další přirozené změny počasí. Kouzlo buďto počasí uklidní nebo změní (klidně až do formy kalamity) dle sesilatelovi představy. 

- **Efekt počasí:** Vyhodnocení efektů změněného počasí záleží na PK. Déšť může způsobit obtížný terén a nevýhodu na útoky na dálku. Silný vítr může útoky na dálku kompletně znemožnit. Sníh nebo mlha mohou zhoršit viditelnost a vichřice může trhat střechy.
- **Omezení:** Kouzlo lze seslat pouze venku pod otevřenou oblohou.

<img src="/assets/sep_line.png"/>

### Oživ mrtvého

**Trvání:** Okamžité

**Dosah:** Dotyk

**Efekt:** Grandiózní hodinu trvající rituál, který navrátí mrtvého k životu. Rituál musí být proveden na místě magického významu (např. katedrála nějakého boha či druidský kruh kamení v lesích) a vyžaduje magické regenty v celkové hodnotě *2000 šilinků*. 

- **Omezení:** K oživení mrtvého jsou třeba jeho ostatky a jeho smrt se nesměla stát před více jak 30-ti dny.
- **Slabost oživeného:** Oživené stvoření je navráceno k životu s *1 životem* a *vyčerpáním*. Na rozdíl od běžného fungování *vyčerpání*. V tomhle případě se vyruší až týdenním odpočinkem.

<img src="/assets/sep_line.png"/>

### Pohni zemí

**Trvání:** 6 směn

**Dosah:** 40 metrů

**Efekt:** Zaříkávač může během trvání kouzla přesouvat (přelévat) hlínu v dosahu dle vlastní libosti. Rychlost přesouvání je 10 metrů za směnu.

<img src="/assets/sep_line.png"/>

### Vytvoř jídlo

**Trvání:** Trvalé

**Dosah:** 2 metry

**Efekt:** Kolem zaříkávače se zjeví výborné jídlo stačící pro nakrmení 20-ti osob.

<img src="/assets/sep_line.png"/>

### Zeď z trní

**Trvání:** L směn

**Dosah:** 20 metrů

**Efekt:** Vytvoří stěnu neprůchodného trní libovolného tvaru a velikosti za předpokladu, že celkový objem stěny nepřesáhne *100 metrů krychlových*.

- **Umístění:** Stěna musí na něčem stát (třeba na zemi).
- **Objekty a stvoření v cestě:** Je li stěna vytvořena na místě, kde se nachází objekt či stvoření, tak je daný subjekt obalený v trnech. Zasažené stvoření obdrží 1k8+(20-OČ) poškození.
- **Protlačit se:** Stvoření mohou stěnou projít jako obtížným terénem ale obdrží 1k8+(20-OČ) poškození za každé 2 metry vzdálenosti.
- **Prosekat se:** Trním se lze prosekat sečnou zbraní rychlostí 1 metr za směnu.
- **Oheň:** Stěna je imunní proti běžnému ohni, ale může být zničena magickým ohněm (vždy je zničen jen zasažený úsek zdi nikoliv celá stěna).

<img src="/assets/sep_line.png"/>

