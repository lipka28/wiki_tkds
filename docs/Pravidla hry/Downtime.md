# Mezi dobrodružstvími ==Rework with new mechanics (Check WW Downtime)==

<img src="/assets/sep_line.png"/>

<img src="/assets/Downtime.png"/>

<img src="/assets/sep_line.png"/>

Úspěšní dobrodruzi se s výprav vrací většinou s hromadou pokladů, které potřebují zpeněžit.  Výdělek pak mohou použít na zahojení ran, nákupu nové výbavy na další dobrodružství a nebo do investic, které mohou zamávat s rovnováhou moci ve světě.

| Sekvence využití volného času                                |
| :----------------------------------------------------------- |
| *1.* Hráč deklaruje co chce dělat se svým volným časem       |
| *2.* PJ stanoví cenu a dobu trvání aktivity                  |
| *3.* Pokud je důvod hráč si hodí na úspěch                   |
| *4.* PJ popíše výsledek stráveného času a hráč si odečte náklady |

### Náklady na život a dostupnost služeb

Život v civilizaci není zadarmo. Postava, která stráví den v nějaké vesnici, městě či pevnosti. Musí zaplatit náklady na život (ubytování a stravu). Náklady na život a dostupnost služeb se odvíjí od velikosti osady ve které se postavy nachází. Následuje doporučená cena života a dostupnost služeb v běžných typech osad.

- **Odlehlá stanice nebo pevnost**
    - **Cena ubytování a stravy** - *3 st / den*; za ustájení zvířete pak *2 st / den*
    - **Dostupnost zboží** - Omezený výběr za *dvojnásobné ceny* oproti cenám při tvorbě postavy
    - **Dostupnost řemeslníků a služeb** - Maximálně *1k4* zvláštních služeb či řemeslníků. Záleží na aktuálním obyvatelstvu stanice nebo pevnosti. Obyvatelstvo může rotovat
- **Vesnice**
    - **Cena ubytování a stravy** - *2 st / den*; za ustájení zvířete pak *1 st / den*
    - **Dostupnost zboží** - Až na výjimky dostupnost všeho z výbavy dobrodruha za *stejné ceny jako při tvorbě postavy*
    - **Dostupnost řemeslníků a služeb** - Ve vesnici je vždy k dispozici minimálně kovář, 1 typ řemeslníka dle specializace vesnice + *1k6* dalších řemeslníků a služeb
- **Město**
    - **Cena ubytování a stravy** - *4 st / den*; za ustájení zvířete pak *2 st / den*
    - **Dostupnost zboží** - Všechno včetně výzbroje. Výbava dobrodruha za *dvojnásobné ceny* oproti cenám při tvorbě postavy
    - **Dostupnost řemeslníků a služeb** - Dostupný je téměř jakýkoliv druh řemeslníků a služeb. K těm nejlepším je však třeba se dostat přes známosti. 50% šance že má město čaroděje nebo alchymistu
- **Městský stát nebo hlavní město říše**
    - **Cena ubytování a stravy** - *10 st / den*; za ustájení zvířete pak *5 st / den*
    - **Dostupnost zboží** - Všechno včetně výzbroje. Výbava dobrodruha za *trojnásobné ceny* oproti cenám při tvorbě postavy. Se správnými známostmi lze sehnat i zajímavější zboží.
    - **Dostupnost řemeslníků a služeb** - Dostupný je jakýkoliv druh řemeslníků a služeb i těch nejpodivnějších. K těm nejlepším je však třeba se dostat přes známosti

!!! note "Zásoby"
    Až na výjimky zásoby by měli být hráčům vždy dostupné za základní cenu.

<img src="/assets/sep_line.png"/>

## Služby a základní aktivity

V této kategorii jsou nejběžnější aktivity, které hráčova postava může ve volném čase dělat. Každá z aktivit v této kategorii se zaokrouhluje k *1 dni*. PJ může povolit i některé aktivity kombinovat.

### Nákup a prodej výbavy

Nákup a prodej výbavy může probíhat kdekoliv, kde se najde někdo ochotný obchodovat. Kupní cena výbavy se odvíjí od velikosti osady a prodejní cena je vždy 50% původní ceny (může být i méně, dle stavu předmětu).

- **Oprava předmětu:** Poničenou běžnou výzbroj lze opravit za *10 % původní ceny*. U magických předmětů a jiných cenností, může však cena být daleko větší, pokud je oprava vůbec možná.

- **Prodej pokladu:** Velké množství pokladu lze prodat jen v osadách o velikosti města nebo větší. Prodejní cena se pohybuje *kolem 60 - 90 %*.
- **Výměna pokladu:** Někteří obchodníci mohou být svolní k výměně pokladu (například drahokamů) přímo za zboží. V těchto případech je však jakákoliv hodnota pokladu, převyšující cenu zboží. Ztracena ve prospěch obchodníka.
- **Obchod s magickými předměty:** Možnost volně nakupovat a prodávat magické předměty záleží čistě na PJ a světu, jaký chce prezentovat.

### Odpočinek a léčení

Postava může strávit celý den nic neděláním a odpočívat. Tím aktivuje efekt *pasivní regenerace*. Lze také vyhledat lázně nebo pomoc felčaře či léčitele. Ten za *10 st / den* zvýší efekt pasivní regenerace na *dvojnásobek* a také zkrátí dobu trvání nemocí a dlouhodobých zranění o 1 extra den za každý den strávený u něj.

### Získávání informací

Hráčské postavy se mohou pokusit získat nějaké ty cenné informace. Předtím než vyrazí na dobrodružství. Tento proces může probíhat jedním ze tří způsobů.

- **Mluvením s nehráčskými postavami:** Rozhovorem s významnými nehráčskými postavami v dané lokalitě.
- **Dedikovaný výzkum:** Vyžaduje zdroj informací. Většinou ve formě archívu či nějaké knihovny. Postava musí podstoupit *ověření rozumu*.
    - *Kritický úspěch* - Postava najde informace, které hledá a navíc další rozšiřující informace 
    - *Úspěch* - Postava najde informace které hledá
    - *Neúspěch* - Postava nic nenajde ale další den se může pokusit hledání opakovat
    - *Kritický neúspěch* - Archiv neobsahuje potřebné informace nebo postava obdrží falešné informace.
- **Projít se a naslouchat:** Hráč se automaticky dozví náhodnou zvěst. Tímto způsobem lze získat pouze 1 zvěst na postavu v dané lokalitě.

### Bankovní a peněžní služby

V některých osadách, většinou o velikosti města nebo větší, mohou být dostupné finanční služby zaštiťované cechem obchodníků. Cech obchodníků poskytuje minimálně následující služby.

- **Výměna peněz:** Postava si může *zdarma* rozměnit či směnit peníze (například stříbrné na zlaťáky).
- **Bezpečná úschova:** Postava si může u cechu bezpečně uschovat své předměty nebo bohatství. Úschova samotná je *zdarma*. A však případný výběr je zpoplatněn *2 %* z ceny vybíraného bohatství (nebo ceny předmětů).
- **Převod do jiného města:** Postava může odevzdat své bohatství cechu a nechat si vypsat cennou listinu. Tuto listinu pak kterýkoliv člen stejného cechu vyplatí. Takto lze převést své bohatství do jiného města. Avšak převody napříč různými královstvími nejsou většinou možné. Služba stojí *2 %* z převáděného bohatství.
- **Příprava dědictví:** Detailně popsáno [níže](/Pravidla%20a%20procedury/Downtime/#pripravit-dedictvi).

<img src="/assets/sep_line.png"/>

## Najímání

Mohou nastat situace, kdy postava potřebuje najmout extra pracovní nebo vojenskou sílu. Najímaní většinou probíhá v nějakém lokále, cechu nebo vyvěšením žádostí o pomoc na veřejné tabule. Najímání samotné nezabere více jak 1 den volného času. Avšak sehnání vhodné pomoci může trvat klidně i několik týdnů. O tom koho lze najmout a za jaké ceny se lze dozvědět níže.

### Specialisté

Specialista představuje nehráčskou postavu s nějakou specifickou odborností či schopností. Specialisté jsou najímáni za jinými účely než je dobrodružství nebo boj a nepočítají se tedy do limitu společníků postavy která je najala. Minimální doba najmutí specialisty je 1 měsíc.

**Zaopatření a mzda:** Každý najatý specialista pobírá měsíční mzdu. Ta zahrnuje náklady na život a nástroje potřebné pro výkon jeho činnosti. Zakázkové výroby mohou požadovat extra finance na materiál.

| Specialista                                                  | Měsíční mzda |
| :----------------------------------------------------------- | :----------: |
| Pracovní síla (např. veslař nebo dělník)                     |     2 zl     |
| Běžné řemeslo (např. kovář, tesař nebo zbrojíř)              |     6 zl     |
| Neobvyklé řemeslo (např. Kapitán lodi nebo cvičitel divoké zvěře) |    40 zl     |
| Vzácné řemeslo (např. alchymista, čaroděj nebo mudrc)        |    200 zl    |
| Nelegální řemeslo (např. pašerák, špión nebo vrah)           | dle zakázky  |

#### Alchymista

Najmutí alchymisty umožňuje si objednat výrobu lektvarů dle postupů popsaných v  [magickém výzkumu](/Pravidla%20a%20procedury/Downtime/#vyroba-lektvaru-a-svitku) níže.

#### Čaroděj

U najatého čaroděje si lze objednat výrobu kouzelných svitků, kouzel které zná. Výrobu magických předmětů, provedení magických rituálů či seslání specifických kouzel. Vše se řídí dle postupů popsaných v [magickém výzkumu](/Pravidla%20a%20procedury/Downtime/#magicky-vyzkum) níže.

#### Mudrc

Mudrc je způsobem pro hráče, jak získat extra informace od PJ, které by jim normálně nemohl sdělit. Najatého mudrce se lze zeptat na libovolnou otázku o herním světě a událostí v něm. Mudrc na otázku pravdivě odpoví po 1 týdnu výzkumu.

### Žoldáci

Žoldáci jsou nezávislá vojenské uskupení, jenž si postava může najmout za účelem vykonání určité činnosti. Žoldáci působí pouze jako celek větší vojenské síly. Nikdy se přímo nevydávají na dobrodružství s postavami. Proto se nepočítají vůči limitu společníků postavy.

- **Zaopatření a výbava:** Žoldák pobírá měsíční mzdu dle svého typu (v tabulce níže). Mzda zahrnuje jídlo a základní výbavu žoldáka. Žoldáci přichází do služby s vlastní výbavou
- **Mzda v době války:** V dobách války jsou žoldáci extra žádaní. Jejich mzda je dvojnásobná.
- **Jiné rasy:** Žoldáci jiné rasy než lidské požadují o 10 stříbrných vyšší mzdu.

| Žoldák                     | Měsíční mzda |
| :------------------------- | :----------: |
| Jízda, lehká               |    60 st     |
| Jízda, střední             |    70 st     |
| Jízda, těžká               |    80 st     |
| Kušník                     |    40 st     |
| Lučištník                  |    35 st     |
| Lučištník, dalekonosný luk |    70 st     |
| Lučištník, jízdní          |    70 st     |
| Mušketýr                   |    80 st     |
| Pěšák, lehký               |    20 st     |
| Pěšák, těžký               |    30 st     |

Žoldáci disponují následující výbavou.

- **Jízda:**
    - *Lehká:* Jezdecký kůň, kopí, lehká zbroj
    - *Střední:* Válečný kůň, kopí, střední zbroj
    - *Těžká:* Válečný kůň, kopí, těžká zbroj
- **Kušník:** Kuše, střední zbroj
- **Lučištník:**
    - *Běžný:* Luk, lehká zbroj
    - *Dalekonosný:* Dalekonosný luk, meč, střední zbroj
    - *Jízdní:* Jezdecký kůň, luk
- **Pěšák:**
    - *Lehký:* Meč, štít, lehká zbroj
    - *Těžký:* Meč, štít, střední zbroj

<img src="/assets/sep_line.png"/>

## Rozvoj postavy

V této kategorii jsou aktivity určené k rozvoji hráčovy postavy. Každá z aktivit v této kategorii zabere minimálně *1 týden*. Aktivity není možné kombinovat.

### Přeučení

Postavy se mohou pokusit přeučit získaný talent. Postava dedikuje týden důkladnému studiu a tréninku a hráč s PJ se domluví jaký talent se chce hráč přeučit. Proces přeučení trvá týden.

### Magický výzkum

Magický výzkum je proces. Při kterém se postava zběhlá v magii pokusí prozkoumat zákoutí magie, připravit rituál nebo vyrobit magický předmět. Magický výzkum může trvat v rozpětí několika hodin až třeba i několika týdnů. Může však být přerušen a dodělán později. Výsledek výzkumu záleží na *ověření Vzdělání* s následujícími výsledky:

- **Kritický úspěch:** Úspěch s extra pozitivním efektem + receptura, která umožňuje výrobu opakovat se stejným efektem.
- **Úspěch:** Úspěch + receptura
- **Neúspěch:** Úspěch ale výsledný produkt má vadu + receptura, která umožňuje výrobu opakovat se stejným efektem.
- **Kritický neúspěch:** Neúspěch, materiály jsou ztraceny.

**Substituce ceny:** Postava může nabídnout různé cenné materiály nebo negativní efekty za používání předmětu a tím si od PJ vyžádat snížení výsledné ceny na výrobu předmětu.

- **Příklady magického výzkumu:**
  
    - [Výroba lektvarů a svitků](/Pravidla%20a%20procedury/Downtime/#vyroba-lektvaru-a-svitku)
    - [Výzkum kouzel](/Pravidla%20a%20procedury/Downtime/#vyzkum-kouzel)
    
    - [Výroba trvalých magických předmětů](/Pravidla%20a%20procedury/Downtime/#vyroba-trvalych-magickych-predmetu)
    - [Rituály a jiná magie](/Pravidla%20a%20procedury/Downtime/#ritualy-a-jina-magie)

#### Výroba lektvarů a svitků

Postava, která má přístup k řádné aparatuře může vyrobit 1 jednorázový magický předmět za den. V případě alchymisty platí jen při vynalézání.

- **Cena:** *5 st* za každý bod magie (odhad) co efekt stojí vyčarovat. Pokud se nejedná o výrobu podle receptury nebo kouzla, které výrobce zná je cena dvojnásobná.

#### Výzkum kouzel

Postava stráví 1 týden ponořená do zkoumání magie a naučí se nové kouzlo (klidně si může i vymyslet ve spolupráci s PJ vlastní). 

- **Cena:** *10 zl* za každý bod magie (odhad) co stojí vyčarovat nejvyšší posílení daného kouzla. Pokud je kouzlo svým posílením škálovatelné do nekonečna. Pro výpočet ceny považuj jen nejslabší efekt nejvyššího posílení.

#### Výroba trvalých magických předmětů

Postava vyrobí nebo očaruje magický předmět nějakým dlouhotrvajícím efektem nebo opakovatelnou schopností sesílat určitý magický efekt. Doba výroby a cena je čistě na domluvě s PJ.

#### Rituály a jiná magie

Tato kategorie je mechanicky ve směs stejná jako výzkum kouzel. Výsledkem je však jednorázové provedení libovolného magického efektu na kterém se hráč a PJ domluví (efekt může být klidně vyšší třídy než postava umí seslat). Příprava rituálu trvá minimálně *1 den* za třídu kouzla a jeho provedení *1 hodin* (6 směn). Může vyžadovat opatření vzácných komponent.

- **Cena:** *5 zl* za každý bod magie (odhad) co by stálo vyčarování takového efektu.

<img src="/assets/sep_line.png"/>

## Rozvoj moci

V této kategorii jsou aktivity určené k rozvoji dosahu a moci postavy. Každá z aktivit v této kategorii zabere *1 den nebo více*. Aktivity není možné kombinovat.

### Konexe

Postava se pokusí navázat vztah s novou nehráčskou postavou nebo rozvinout již nějaký svůj existující vztah. Hráč popíše způsob jakým k navázání nebo rozvinutí vztahu dojde a PJ určí jak dlouho taková aktivita trvá (minimálně 1 den) a kolik stojí peněz (Pokud nějaké). PJ může také usoudit, že vztah s určitou nehráčskou postavou nelze, za aktuálních podmínek, rozvinout za určitou hranici.

#### Úrovně vztahu

- **1 - Cizinci:** Zrovna jste se setkali. Stvoření nevyvine žádnou extra námahu aby pomohlo postavě. Nemusí chtít ani komunikovat. 
- **2 - Známí:** Stvoření a postava znají svá jména. Stvoření bude s postavou komunikovat a může být přesvědčeno aby bylo nápomocné.
- **3 - Společníci:** Postava a stvoření sdílí nějaké malé pouto. Jako je společný zážitek, dluh či nějaká vděčnost. Stvoření bude postavě nápomocné a ochotné poskytnout malé laskavosti.
- **4 - Přátelé:** Mezi postavu a stvořením je významné pouto. Stvoření bude postavě nápomocné jak jen je v jeho moci a ochotné poskytnout velké laskavosti.
- **5 - Výjimeční přátelé:** Mezi stvořením a postavou je vřelý hluboký vztah. Stvoření je ochotné pro postavu udělat v podstatě cokoliv dokonce i na úkor vlastního zdraví.

### Založit organizaci

Postava stráví *týden* výzkumem a investicemi, aby se pokusila založit nebo rozšířit svou vlastní organizaci. Organizací může být ve směs cokoliv od krámku s nudlemi až po cech vrahů či magickou univerzitu. Organizace pak bude poskytovat postavě bonusy a různé služby. Dle specializace organizace. Hráč může s PJ spolupracovat na nápadech jak organizace funguje, případně jak jsou využity investice.

#### Postup organizace na vyšší úroveň

Po získání dostatku investic se může pokusit organizace posunout na další úroveň. Kolik investice je zapotřebí, je popsané u aktuální úrovně organizace níže. Hráčova postava podstoupí ověření *Osobnosti*. Hod je modifikován násobky investic (například pokud je pro postup potřeba 500 stříbrných a hráč investuje 1500 tak obdrží k hodu bonus +2). Před opakováním pokusu o rozšíření musí uběhnout minimálně 1 měsíc. Stupně úspěchu investic jsou následující:

- **Kritický úspěch** - **Růst** - Úroveň organizace se zvedne o 1 úroveň.
- **Úspěch** - **Růst s problémy** - Úroveň instituce se zvedne o 1 úroveň avšak s novým rozsahem vznikly nové problémy (viz zádrhel).
- **Neúspěch** - **Žádný růst** - Investované peníze jsou spotřebovány ale organizace nevzrostla nebo se jí nepovedlo uchytit (v případě založení nové instituce).
- **Kritický neúspěch** - **Zádrhel** - Investované peníze jsou spotřebovány ale organizace nemůže být založena nebo nemůže postoupit na další úroveň kvůli existujícímu problému v dané lokalitě. Řešení může vyžadovat jen něco tak malého jako je rozhodnutí hráče nebo něco tak rozsáhlého jako podstoupit nějaké specifické dobrodružství. Organizace se může pokusit o další růst až po vyřešení problému.

#### Úrovně organizace

- **0 - Založení organizace:** K založení organizace je třeba investice *50 zl*.
- **1 - Bezvýznamná:** Organizace je malá ryba. Něco jako malý obchůdek či bezvýznamný gang, který sotva drží pohromadě. K povýšení organizace na vyšší úroveň je třeba investice *100 zl*.
- **2 - Malá:** Organizace je stále ve směs bezvýznamná ale její vnitřní struktury již aspoň začínají fungovat. K povýšení organizace na vyšší úroveň je třeba investice *250 zl*.
- **3 - Průměrná:** Organizace si pro sebe vybojovala své místo v odvětví kterému se věnuje. K povýšení organizace na vyšší úroveň je třeba investice *500 zl*.
- **4 - Větší:** O organizaci se pomalu začíná mluvit. Je významným hráčem ve svém odvětví. K povýšení organizace na vyšší úroveň je třeba investice *1000 zl*.
- **5 - Vlivná:** Organizace je známým jménem ve svém odvětví. To ji umožňuje využívat své moci ve svém oboru a vyšší společnosti. K povýšení organizace na vyšší úroveň je třeba investice *2500 zl*.
- **6 - Slavná / Obávaná:** Neexistuje nikdo kdo by neznal nebo se neobával této organizace. Organizace je významnou mocí se kterou se musí počítat. K povýšení organizace na vyšší úroveň je třeba investice *5000 zl*.
- **7 - Jediná svého druhu:** Organizace je naprosto legendární a na světě snad neexistuje nikdo kdo by o ní neslyšel. 

### Postavit zázemí

Postava může strávit týden vyřizováním potřebných povolení a pokud má k dispozici vhodný prostor může si postavit dům nebo třeba tvrz. Proces stavby je následující:

- **Povolení:** Pokud území na kterém se bude stavení nacházet náleží nějaké autoritě. Je nutné si obstarat povolení ke stavbě. Pozor na to, že autorita málo kdy povolí stavbu hradů, tvrzí a jiných vojenských budov na svém území.
- **Vyčištění oblasti:** Před začátkem větší stavby. Je třeba vyčistit oblast *5-ti kilometrů* v okolí stavby od nestvůr.
- **Plány:** Hráči navrhnou podobu a rozložení stavby.
- **Posouzení:** PJ posoudí jejich návrh a stanoví cenu. Stavba ve větších městech je o *50 % levnější*.
- **Najmutí stavitelů:** Hráči zaplatí cenu stavby a najmou *1 stavitele za každých 1000 zlatých* utracených za stavbu. Stavitel stojí *400 stříbrných / měsíc* (neobvyklé řemeslo, viz. specialisté)
- **Stavba:** Jakmile je oblast vyčištěna a vše je připraveno ke stavbě, stavba může začít. Stavba potrvá *cena stavby ve zlatě / 5* dní. Postavy se nemusí stavby přímo účastnit.
- **Příprava na osadníky:** Pokud postavy plánují založit panství. Musí od monster vyčistit větší okolní oblast.

#### Odhad cen budov

| stavba                 | popis                                                        |  cena   |
| ---------------------- | :----------------------------------------------------------- | :-----: |
| Barbakán               | Opevněný vstup v hradbě + 2 menší věže + brána a padací most | 3700 zl |
| Bašta                  | Půl kruhová věž v hradbě, 9 metrů široká, 9 metrů vysoká, 1.5 metrů silné zdi | 900 zl  |
| Brána                  | Opevněný vstup v hradbě s padací mříží, půdorys 9 x 9 metrů, 6 metrů vysoká, 1.5 metrů silné zdi | 650 zl  |
| Civilní budova (dřevo) | Dřevěný domek, 2 patra, obvodová stěna o délce 36 metrů      | 150 zl  |
| Civilní budova (kámen) | Kamenný domek, 2 patra, obvodová stěna o délce 36 metrů      | 300 zl  |
| Hradba                 | Kamenná zeď s cimbuřím, dlouhá 30 metrů, vysoká 6 metrů a silná 3 metry | 500 zl  |
| Padací most            | Dřevěný most přes příkop o délce 6 metrů, dá se připojit k bráně |  50 zl  |
| Palác                  | Opevněná ústřední budova hradu, půdorys 18 x 18 metrů, vysoká 24 metrů, 3 metry silné zdi | 7500 zl |
| Podzemní chodba        | Podzemní chodba o rozměrech 3 x 3 x 3 metry                  |  50 zl  |
| Příkop                 | Hradní příkop, často naplněný vodou, 30 metrů dlouhý, 6 metrů široký a 3 metry hluboký |  40 zl  |
| Věž (malá)             | Kulatá nebo hranatá věž, stojící samostatně nebo jako součást jiné budovy, základy o průměru 6 metrů, 9 metrů vysoká, 1.5 metrů silné zdi | 1500 zl |
| Věž (velká)            | Kulatá nebo hranatá věž, stojící samostatně nebo jako součást jiné budovy, základy o průměru 9 metrů, 12 metrů vysoká, 1.5 metrů silné zdi | 3000 zl |



### Vzdát se života dobrodruha

Postava se může vzdát života dobrodruha a odejít do "důchodu". Tím se s ní stává nehráčská postava na pozadí, která již nechodí na dobrodružství.  Pokud je to relevantní pro probíhající kampaň, tak původní majitel postavy může mluvit do toho co jeho postava dělá na pozadí a klidně si ji i někdy zahrát, pokud dojde na interakci s ostatními hráčskými postavami.

<img src="/assets/sep_line.png"/>







