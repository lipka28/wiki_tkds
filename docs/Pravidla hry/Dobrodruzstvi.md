# Pravidla dobrodružství

<img src="/assets/sep_line.png"/>

<img src="/assets/Adventure.png"/>

<img src="/assets/sep_line.png"/>

## Dovednosti

Každé stvoření ve hře disponuje 4-mi základními dovednostmi. Zdatnost, Zručnost, Inteligence a Osobnost. V těchto dovednostech je každé stvoření bodově ohodnoceno v rozsahu 1 - 20, i když hráčské postavy se většinou budou pohybovat v rozsahu 8 - 15 a kdy průměrný člověk má všechny dovednosti o hodnotě 10. Dovednosti především určují potenciál stvoření pro určité herní situace a také se dle nich stanovují modifikátory dovedností.

- **Modifikátor dovednosti:** Je číslo, které většinou přičítá k hodům na ověření dovednosti (více níže). Modifikátor dovednosti vždy odpovídá hodnotě dovednosti-10. (Například Zručnost 12 poskytuje modifikátor +2 ke hodům na zručnost a Inteligence 8 poskytuje modifikátor -2)
- **Používání v textu:** Pokud se pravidla zmiňují o nějaké dovednosti. Bude tato dovednost vždy psána s velkým písmenem na začátku. Pokud pravidla vyžadují použití modifikátoru opět to bude v textu napsáno. (např. modifikátor Zdatnosti)

### Zdatnost

Zdatnost reprezentuje sílu a vytrvalost jedince. Modifikátor Zdatnosti se přičítá především k hodům na zásah zbraní na blízku. Najde však využití i v situacích kdy je třeba hrubá síla, jako vypáčení dveří či skoky do dálky. Nebo v situacích kdy je třeba odolat nějakému efektu oslabující tělo, jako například nemoci či jedy.

### Zručnost

Zručnost reprezentuje obratnost a schopnost koordinace (ruka oko) postavy. Modifikátor Zručnosti se využívá především k hodům na zásah zbraní na dálku. Častými využití jsou však i hody na udržení rovnováhy, kradení, odemykání zámků či odolání některým plošným efektům (jako jsou třeba exploze). 

### Inteligence

Inteligence reprezentuje rozum, vědomosti a schopnost analýzy. Modifikátor Inteligence najde nejčastější využití při sesílání kouzel. Lze ji však také využít pro vybavení si informací, analýze různých subjektů či odolávání některým typům magie.

### Osobnost

Osobnost reprezentuje jisté charisma a sílu vůle jedince. Modifikátor Osobnosti najde nejčastější uplatnění při sociálních interakcí s ostatními stvoření. Aktivity jako je přesvědčování, lhaní či naopak vůdčí schopnosti nejsou stvořením s vysokou Osobností cizí. Osobnost má také využití při odolávání některým typům magie.

### Ověření dovednosti

Ověření dovednosti je klíčová mechanika této hry. Pokud PJ usoudí, že akce o kterou se hráč pokouší má významnou šanci na selhání může požádat o ověření některé z jeho dovedností. Z pohledu pravidel, za ověření dovednosti je považován každý hod k20 modifikovaný nějakou dovedností. 

- **Průběh ověření:** Hráč hodí dvaceti stěnou kostkou (k20) a přičte modifikátor dovednosti specifikovaný PJ.
- **Hranice úspěchu:** Jestliže pravidla nespecifikují jinak, hod je *úspěšný* pokud je výsledek hodu větší nebo roven *11*.
- **Hod proti jiné hodnotě:** Pravidla mohou také definovat jinou hranici úspěchu často definované jako *"ověření dovednosti proti ..."*. Hranicí úspěchu je pak hodnota specifikované dovednosti či atributu. Nejčastější využití je při útoku, kdy probíhá ověření Zdatnosti či Zručnosti proti soupeřově Obraně.
- **Bonusy a Postihy:** Pokoušená aktivita může být těžší nebo lehčí v závislosti na okolnostech dané situace. Tyto okolnosti mohou být výsledkem nějakých kouzel, stavu zúčastněných či vyvstávat ze situace jako takové. Ověření dovednosti může být, mimo dovednost samotnou, také modifikováno určitým počtem Bonusů nebo Postihů.  Bonusy a Postihy se vzájemně odečítají 1 ku 1. Na konci čehož nelze mít více jak 3 Bonusy či postihy. Každý Bonus pak reprezentuje +2 modifikátor (v případě Postihu -2) k výslednému hodu.

#### Vzorové situace

Seznam vzorových aktivit, které se při hře mohou běžně stát, jaké dovednosti jsou vhodné pro jejich vyřešení. Všechny uvedené příklady jsou jen pouhá doporučení. Každý PJ může přistoupit k řešení takových situací dle svého. 

| Aktivita                                       |     Vhodná dovednost      |
| ---------------------------------------------- | :-----------------------: |
| Analýza nebo vybavení si informací o...        |        Inteligence        |
| Balancování na kluzkém povrchu.                |         Zručnost          |
| Identifikace alchymistických předmětů          |        Inteligence        |
| Identifikace magických předmětů                |        Inteligence        |
| Lhát                                           |         Osobnost          |
| Nauč se kouzlo                                 |        Inteligence        |
| Odemykání zámků                                |         Zručnost          |
| Odvést pozornost                               |         Osobnost          |
| Oprava předmětů                                |         Zručnost          |
| Použití lékárničky (viz. výbava)               |        Inteligence        |
| Požádat stvoření o...                          |         Osobnost          |
| Proplížit se kolem nepřítele                   |         Zručnost          |
| Přecházení po tenkém prkně.                    |         Zručnost          |
| Přeskakování velkých děr                       |         Zdatnost          |
| Přesvědčit někoho o něčem                      |         Osobnost          |
| Připravit past                                 |         Zručnost          |
| Rozlušti zašifrované spaní                     |        Inteligence        |
| Stopování zvěře                                |         Zručnost          |
| Šplhání po skále                               |         Zdatnost          |
| Šplhání po stěnách bez zřejmých úchytů.        |         Zdatnost          |
| Vybavení si znalostí o příšeře                 |        Inteligence        |
| Vyhrožování a zastrašování                     |         Osobnost          |
| Výroba předmětů                                | Zručnost nebo Inteligence |
| Získávání informací                            |         Osobnost          |
| Zneškodňování pastí                            |         Zručnost          |
| Zpěv, předstírání nebo nějaký herecký výkon... |         Osobnost          |

### Štěstí

Štěstí je speciální atribut hráčských postav, který se používá především k vyhodnocování ve směs náhodných událostí. Štěstí má pouze formu modifikátoru v rozsahu -8 až +5 (+5 není nutně maximum avšak hráč by vyšší hodnoty neměl nikdy dosáhnout). Štěstí se přičítá ke všem "hodům štěstí".

- **Hod štěstí:** Je ověřovací hod (nikoliv však "ověření dovednosti") při kterém se k hodu k20 přičte pouze hodnota štěstí. Hod štěstí je úspěšný, je-li výsledná hodnota *11* nebo více.
- **Štěstí ukončuje:** V popisu některých efektů můžete nalézt "štěstí ukončuje". To znamená, že na konci kola (po tahu hráčů i nepřátel) je třeba podstoupit hod štěstí a případě úspěchu se efekt ukončí. Má li stvoření v jednu chvíli více takových efektů musí si hodit zvlášť za každý.  Výjimkou jsou efekty s popiskem "štěstí ukončuje oba tyto efekty" a "štěstí ukončuje všechny tyto efekty" v takovém případě stačí jen jeden hod pro danou skupinu efektů. 
- **Bonusy a Postihy:** Ke hodům štěstí se Bonusy a Postihy zpravidla nepřičítají. Může však nastat výjimečná situace, kdy je hod na štěstí ovlivněn nějakým efektem, který poskytuje Bonusy či Postihy. 
- **Alternativní využití:** Štěstí má i další možná využití. Může suplovat funkci záchranného hodu při setkání s pastí, hodu na překvapení nebo PJ může dle štěstí určit kdo bude cílem monstra.

### Základní kompetence dobrodruha

Při vyhodnocování nejasných situací je dobré, aby PJ měl na paměti to, že hráčské postavy jsou především dobrodruzi. I z toho nejkřehčího mága se potýkáním z nástrahami kobek a divočiny stal schopný dobrodruh. S tím se pojí schopnosti provádět určité akce bez nutnosti ověřovacích hodů (ověřovací hod může být třeba ve vážně stížených podmínkách).

- **Kempování:** Nalezení vhodného místa, postavení stanů, zakládání táboráků a příprava jídla.
- **Jízda na koních:** Aktivity spojené se základním obstarávání koní a ježdění na nich.
- **Cestování:** Odhadování vzdáleností, efektivní balení výbavy, plánování cesty a orientace v terénu.
- **Používání lana:** Šplhání, házení a běžné uzly.
- **Plavání:** Šlapání vody a plavání na krátké vzdálenosti.
- **Posouzení nebezpečnosti soupeře:** Jestli čelí adekvátnímu, slabšímu nebo silnějšímu soupeři.
- **Odhadování ceny:** Odhad ceny pokladů, obrazů a jiných cenností.

<img src="/assets/sep_line.png"/>

## Zdraví a smrt

Všechna stvoření ve hře mají atribut Zdraví, keré je reprezentováno dvěmi hodnotami. Těmi jsou Maximální Zdraví a Zdraví. Ty představují schopnost jedince vyhýbat se smrti. Funkce těchto atributů je následující:

- **Maximální Zdraví:** U hráčů je tento atribut určen kombinací výběru rasy a povolání. U nepřátel pak většinou odpovídá formuli (5+úroveň*5).
- **Zdraví:** Hodnota zdraví nemůže být nikdy vyšší než maximální zdraví. Pokud zdraví jedince klesne na 0 začíná *Boj o přežití*. V případě monster pak dosažení 0 zdraví, znamená většinou smrt. Zdraví si lze doplňovat odpočinkem, či různými léčivými efekty.

### Odpočinek

Hráčské postavy se mohou během dobrodružství rozhodnout, že si chtějí odpočinout do dalšího dne. Postavy mohou odpočívat jak často chtějí, avšak pozitivní efekty odpočinku se projeví jen jedenkrát za 24 hodin. Pokud mají postavy možnost nerušeného odpočinku, který trvá aspoň 8 hodin a mají přístup k vodě, jídlu a dostatečnému zázemí. Aktivují následující efekty:

- **Léčení:** Postavě se vyléčí 1k6 zdraví.
- **Nabrání sil:** Schopnosti, které umožňují omezené použití za den. Doplní svá použití.
- **Ranní přípravy:** Postavy, které mohou provést speciální aktivity jako součást svých ranních příprav, mohou tak učinit.
- **Štěstí:** Postava si obnoví 1 bod štěstí. 

### Boj o přežití a mince smrti

Klesne-li zdraví hráčské postavy na 0. Obdrží *minci smrti* a začíná pro něj boj o přežití, který probíhá následovně:

- **Bezvědomí a poškození:** Postava bojující o přežití je *v bezvědomí*. Obdrží-li umírající postava během umírání nepřímé poškození jako třeba z prostředí, hromadného efektu nebo z perzistentního poškození. Obdrží další minci smrti. Jakékoliv přímé poškození vhodnou zbraní (většinou čepel) postavu usmrtí.
- **Konec kola:** Na konci každého kola (po odehrání hráčů i nepřátel) postava podstoupí hod štěstí. Pokud uspěje, získá 1 úspěch. Pokud neuspěje získá minci smrti. Boj o život končí ve chvíli, kdy postava získá 3 úspěchy. Při ukončení boje o přežití postava získá *1 bod zdraví*. Zůstává však v bezvědomí po zbytek scény.
- **Léčení:** Léčení v jakémkoliv rozsahu ihned ukončí boj o přežití a postava se probere s vyléčeným zdravím.
- **Smrt:** Nasbírá-li postava *5 mincí smrti* ihned umírá.

#### Mince smrti

Mimo to, že mince smrti představují jak blízko má postava ke smrti. Mají i další využití. Postava může *1x za den* použít minci smrti (tím si ji odečíst) a *automaticky uspět v ověřovacím hodu*.

- **Omezení:** Mimo to, že lze minci smrti spotřebovat jen jednou za den. Platí také, že ji lze použít pouze během dobrodružství. Nikoliv na hody ve volném čase postav.
- **Začátek dobrodružství:** Před každým dobrodružství, si každý hráč může vybrat s kolika mincemi smrti chce dobrodružství začínat. Což funguje jako takové určení si obtížnosti / nebezpečnosti dobrodružství.
    - **Lehká:** Začíná s 1 mincí smrti
    - **Normální:** Začíná bez mincí smrti
    - **Pokročilá:** Začíná s 2-mi mincemi smrti
    - **Těžká:** Začíná s 3-mi mincemi smrti
    - **Velmi těžká:** Začíná se 4-mi mincemi smrti.

<img src="/assets/sep_line.png"/>

## Nebezpečí a nástrahy

Pár běžných překážek se kterými se hráči mohou setkat a pravidla pro jejich řešení.

### Čas

asd ==todo: Měření času na scény, dobrdružství, hodiny atd...==

### Obtížný terén

Jakýkoliv terén, po kterém se může být obtížné pohybovat, je považovaný za obtížný terén. Příkladem může být bahnitá bažina či cesta zasypaná sněhem do výšky kolen. Každý metr pohybu v takovém prostředí stojí o 1 bod hybnosti více (Takže přesun o 3 metry v bahně bude stát 6 bodů hybnosti). Stejné postihy platí pokud se postava nachází v obtížném terénu a chce z něj vykročit.

Za pohyb obtížným terénem, jsou také považovány všechny formy pohybu, které se dají považovat za nepřirozené pro dané stvoření. Například u stvoření podobných člověku se dá za nepřirozený pohyb považovat vše mimo chůze/běhu (plavání, šplhání, plazení se atd.). Postavy, monstra i NPC mohou mít speciální schopnost, které jim umožní nějaké tyto postihy obejít.

**Sčítání postihů za obtížný terén:** Postihy za obtížný terén jsou kumulativní. Pokud se například stvoření pokusí plížit močálem. Bude ho 1 metr pohybu stát 3 hybnosti (1 za močál a 1 za plížení). Pokud se však stvoření může hýbat, může se za všechnu svou hybnost vždy pohnout aspoň o 1 metr. Nezávisle na tom kolik hybnosti by pohyb ve skutečnosti stál.

### Viditelnost

Další častou překážkou je viditelnost. Lze předpokládat, že za běžných podmínek a denního světla dohlédne každé stvoření nejdále jak může (většinou za obzor), i když přesná identifikace něčeho v dálce může vyžadovat nějaký ověřovací hod. Nejčastějším problémem je ale tma, ve které jsou hráčské postavy efektivně slepé. Tma se dá porazit pochodněmi, lucernami, či speciálními schopnostmi postav.

V obtížné viditelnosti se pak rozlišují tři následující stavy a to Neviditelný, Krytý a Zastřený:

- **Neviditelný:** Neviditelný subjekt nelze vidět. Ať už z důvodu magie či překážky, která jej ukrývá (např. tma). Na neviditelné stvoření nelze přímo mířit žádné akce, které to vyžadují. Neviditelné stvoření lze odhalit pouze adekvátními akcemi (např. rozsvítit světlo).
- **Krytý:** Subjekt je aspoň částečně schovaný za překážkou. Efekty krytí jsou popsány v pravidlech konfliktu zde ==todo:odkaz==)
- **Zastřený:** Subjekt lze vidět ale jeho tvar či přesná pozice není jasná kvůli snížené viditelnosti. Útoky na zastřený cíl probíhají s Postihem.

Různá stvoření, včetně hráčských postav mohou mít speciální schopnosti, které jim umožňují vnímat svět trochu jinak než normální lidé. Nejčastější formou téhle schopnosti je vidění ve tmě:

- **Vidění ve tmě:** Ve tmě vidíš černobíle na vzdálenost až 5 metrů.

### Negativní stavy

Hráčské postavy se během hry často setkají s všelijakými negativními stavy, které mohou uvalovat různé postihy na provádění všelijakých akcí. Nejčastější jsou následující stavy:

- **Bezmocný:** Tvé tělo je kompletně znehybněno bez jakékoliv možnosti se bránit nebo provádět nějaké aktivity. Všechny hody proti tvé Zdatnosti, Zručnosti nebo Obraně automatiky uspějí. Je možné tě okamžitě usmrtit jedním úderem vhodnou zbraní (většinou čepel).
- **Bezvědomí:** *Ležíš na zemi* a jsi *Bezmocný*. Pokud je tento stav způsoben běžným spánkem. Můžeš se pokusit probudit hodem štěstí.
- **Ležící na zemi:** Jediný pohyb, který můžeš použít je plazit se (obtížný terén) a nebo vstát (2 body hybnosti). Během toho co ležíš získávají všechny útoky na blízko proti tobě Bonus a všechny útoky na dálku Postih.
- **Oslepený:** Jsi slepý, vše je pro tebe v absolutní černotě a nemůžeš používat nebo být postižen či benefitovat z efektů závislých na zraku. Všechny subjekty v okolí jsou pro tebe efektivně *neviditelné*. Nakonec všechen terén je pro tebe *Obtížný terén*.
- **Perzistentní poškození:** Na konci kola obdržíš poškození a podstoupíš *hod štěstí*. Pokud uspěješ efekt končí. Rozsah poškození určuje efekt, který tento stav vyvolal. Některé typy perzistentního poškození lze předčasně ukončit vhodnou akcí (např. hořící stvoření skočí do vody). 

### Ostatní situace

Ostatní již ne tak běžné situace, se kterými se během dobrodružství lze setkat.

**Jízda na stvoření:** Nasednutí, sesednutí a pobídnutí jízdního stvoření k činnosti (odehrání jeho tahu) se řídí dle pravidel  drobných akcí a stojí tedy 2 body hybnosti.

**Nemoc:** Během dobrodružství můžou být hráčské postavy vystaveny všelijakým infekcím a nemocem. Na konci dne, kdy byla postava vystavena infekci musí podstoupit hod štěstí. Selže-li následují efekty popsány v popisku nemoci. Úspěch znamená, že se nemoci nepovedlo uchytit.

**Hlad a žízeň:** Postavy ztratí 1k6 zdraví za každý den bez jídla a dalších 1k6 zdraví za každých 5 dní bez jídla.

**Pád z výšky:** Pád z výšky na tvrdý povrch způsobí *1k6 poškození* za každý započatý metr pádu. Padající stvoření může podstoupit hod štěstí a v případě úspěchu zredukovat obdržené poškození na polovinu. Pokud se jedná o vědomý pád (například seskočení z balkónu), poškození se nepočítá za první 2 metry. Pokud stvoření obdrží z pádu poškození v libovolném rozsahu, tak je *Ležící na zemi*.

- **Shození jako nucený pohyb:** Pokud by mělo stvoření spadnout z výšky jako následek nuceného pohybu (například skopnutí ze střechy.) Může podstoupit extra hod štěstí ještě před začátkem pádu. V případě úspěchu se zachrání a zůstává vyset (třeba na kraji římsy).

!!! note "Rychlost pádu"
    Pokud postava padá volným pádem, předpokládá se, že první kolo padá rychlostí *15 metrů za vteřinu* (150 metrů za kolo) a všechna následující kola rychlostí *45 metrů za vteřinu* (450 metrů za kolo).

**Zadržení dechu:** Každé stvoření vydrží minimálně 1 minutu bez dýchání (10 kol). Každé další následující kolo musí stvoření uspět v ověření Zdatnosti. Při neúspěchu musí dech pustit. Stejně tak stvoření pustí dech pokud se pokusí mluvit nebo seslat kouzlo.

**Topení se:** Stvoření které pustí dech pod vodou se začne topit. Topící se stvoření je v *Bezvědomí* a ztratí 1k6 zdraví každé kolo. Je-li stvoření obnoven přísun vzduchu, přijde k sobě a přestane se topit.

**Viditelnost pod vodou:** Stvoření bez ochrany očí nebo schopnosti dýchat pod vodou. Vidí, za ideálních podmínek (čistý otevřený oceán za jasného dne), přibližně *10 metrů* kolem sebe pouze obrysy (ostatní jsou *Zastření*). V případě, že stvoření může vidět pod vodou je pak dohled kolem *60 metrů* (za ideálních podmínek).

**Brnění a zátěž pod vodou:** Stvoření v těžké zbroji klesá ke dnu rychlostí 3 metry za kolo (vždy na konci kola). Stejně tak postavy s přeplněným inventářem klesají extra 1 metr za kolo za každé 2 předměty nad kapacitu jejich inventáře.

**Zbraně pod vodou:** Střelné zbraně a zbraně působící tupá poškození jsou pod vodou nepoužitelné. Sečné jsou považované za improvizované.  Bodné zbraně fungují normálně.

<img src="/assets/sep_line.png"/>

## Postup na vyšší úroveň

I přesto, že lze získat nové úrovně, tahle hra nemá žádný systém přidělování zkušeností. Jak a kdy se postavy dostanou na podstatný milník, za který si mohou zvednout úroveň. Záleží čistě na domluvě PJ z jeho hráči. Vhodné je například, aby hráči získali novou úroveň po dokončení úkolu nebo nějaké výpravy. Nezávisle jako metodu si vyberete, novou úroveň by vždy měla dostat celá skupina společně.

- **Získané schopnosti:** Každá postava postupem na novou úroveň získá zdraví (dle formule popsané v popisu povolání) a talent.

<img src="/assets/sep_line.png"/>
