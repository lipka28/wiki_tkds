# Pravidla pro konflikt

<img src="/assets/sep_line.png"/>

<img src="/assets/Combat.png"/>

<img src="/assets/sep_line.png"/>

Konflikt je mód hry, při kterém záleží na každé vteřině. Čas se začne měřit na kola a všichni provádí své akce v určitém pořadí iniciativy. Zde se budeme věnovat hlavně konfliktům ve formě boje. Ale tento mód hry se dá použít i pro jiné herní momenty jako je například útěk či sociální interakce.

<img src="/assets/sep_line.png"/>

## Struktura kola

Základní strukturou pro konflikt jsou kola a tahy. Kolo je úsek času o délce asi 6 sekund, během kterého všechna stvoření v konfliktu odehrají svůj tah. Kolo má následující strukturu:

- **Tah Hráčů:** Pokud hráči nebyli překvapeni nepřáteli, vždy začínají.
- **Tah nepřátel:** Nepřátelé jsou na řadě.
- **Konec kola:** Efekty, které se projevují na konci kola se projeví zde, hody na štěstí ukončující trvající efekty se také dějí zde.

!!! note "Priorita efektů na konci kola"
    Pokud se sejde kombinace pozitivních a negativních efektů, co se mají projevit na konci kola. První se projeví negativní efekty a následně ty pozitivní.

!!! note "Proč hráči začínají?"
    Hody na iniciativu a podobné mechaniky většinou rozbijí přirozený chod hry. Pokud hráči vždy začínají, procedura hry se efektivně nezmění. PJ popíše scénu a hráči si vyberou jak chtějí reagovat.

**Kolo překvapení:** Z okolností hry může vzejít situace, kdy je jedna ze stran konfliktu překvapená. Překvapení trvá 1 kolo a překvapená stvoření v tomto kole nemohou odehrát svůj tah. Překvapená stvoření jsou také *Zaskočená*.

## Struktura tahu

Každý účastní konfliktu může během svého tahu provést *1 akci*, *1 reakci* a využít své *body hybnosti*. Následuje seznam aktivit, které lze za pomocí těchto prostředků provést.

### Akce

**Bránit se:** První stvoření, které se do začátku tvého příštího tahu pokusí o hod proti některé z tvých dovedností nebo obraně, hází s Postihem. Nemůžeš se bránit proti stvořením vůči kterým si *Zaskočen*.

**Použít předmět:** Použiješ nebo aktivuješ předmět, který máš u sebe.

**Použít schopnost:** Použiješ některou ze svých schopností. 

**Překonat:** Některé trvající negativní efekty umožňuje předčasné ukončení úspěšným ověřením dovednosti nebo hodem štěstí. Touhle akcí se o tohle předčasné ukončení pokusíš.

**Připravit akci:** Vynecháš svůj tah a připravíš si nějakou jinou akci. Definuj podmínku za které tuhle akci použiješ. Pokud do konce kola takhle podmínka nastane, můžeš použít svou reakci k provedení této akce. V opačném případě svůj tah ztrácíš.

!!! Warning "Souběh akcí"
    Připravené akce probíhají ve stejnou chvíli jako akce soupeře. Je tedy například možné aby se postava s nepřítelem zasáhly navzájem zbraní. Vyhodnocení takových situací záleží na PJ.

**Seslat kouzlo:** Sešleš kouzlo, které ovládáš. Více o kouzlech zde ==todo:odkaz==.

**Sprint:** Tvá hybnost je tohle kolo trojnásobná.

**Ukončit magický efekt:** Můžeš ukončit jeden svůj probíhající magický efekt. Pokud vidíš oblast či subjekty ním ovlivněné.

**Ukrást:** Máš-li volnou ruku. Můžeš se pokusit ukrást 1 předmět (ve smyslu velikosti), který vidíš a není držen v rukou, z výbavy protivníka v dosahu. Pro úspěšnou krádež musíš uspět v ověření Zručnosti proti Zručnosti soupeře. Pokud si při tomto pokusu před cílem *Ukryt* nebo *Neviditelný*, ověření probíhá s Bonusem. Pokud je výsledek tvého ověřovacího hodu nižší než Inteligence cíle. Cíl si všimne že byl okraden (nebo, že se o to někdo pokusil).

**Úkrok:** Pohneš se 1 metr. Na základě tohohle pohybu nemohou nepřátelé provést žádné reakce.

**Útok:** Provedeš útok zbraní, neozbrojený útok, bojový manévr nebo na cíl použiješ předmět či kouzlo.

**Něco jiného:** Další věci co tě napadnou. PJ si nějak poradí.

### Reakce

**Přeruš:** Provede-li stvoření v dosahu tvé zbraně na blízku cokoliv co není úkrok, útok zbraní (nebo neozbrojeně) na blízku nebo seslání kouzla jehož jedním z cílů si i ty. Můžeš se pokusit jeho akci přerušit. Proveď útok zbraní na blízku proti obraně stvoření, které tuhle reakci spustilo, pokud uspěješ akce je přerušena. Pokud je výsledkem tvého útoku kritický zásah, tah zasaženého stvoření je ihned ukončen.

**Provést připravenou akci:** Pokud byla podmínka tvé připravení akci splněna, můžeš ji jako reakci provést.

**Něco jiného:** Schopnosti postav mohou nabízet, další možnosti pro využití reakcí.

### Hybnost

Hybnost se používá především k přesunu po bojišti. Avšak lze ji využít i pro *"drobné akce"*. Jako jsou otevření dveří, zatažení za páku, výměna zbraní, zvednutí předmětu ze země, lehnutí na zem, postavení se na nohy a podobně. Každé takové užití stojí *2 body hybnosti*.

**Plížení:** Plížení je jako pohyb obtížným terénem. Pokud je stvoření na začátku i na konci plížení ukryté, stane se efektivně neviditelné (vůči stvořením, které nevidí za překážku za kterou se ukrývá).

**Ukrýt se:** Za cenu 2 bodů hybnosti se schováš se za subjekt, který poskytuje krytí. Pokud subjekt poskytoval částečné krytí, tak po ukrytí se poskytuje plné krytí. Pokud subjekt poskytoval plné krytí, tak nyní jsi efektivně *Ukrytý*, pro všechna stvoření na druhé straně tvého krytu. Tento zvýšený stupeň krytí končí, když se pohneš z úkrytu nebo provedeš nějakou akci.

**Pohyb na čtvercové stíti:** Jeden čtverec pohybu na čtvercové síti (normálním terénem) představuje 1 metr pohybu a stojí jednu hybnost (včetně diagonálního pohybu). Stvoření se může pohybovat po libovolných neobsazených polích a dokonce i přes pole na kterých stojí spojenci. Pohyb přes spojence je považován za *Obtížný Terén* a pohyb nesmí skončit na pozici spojence. Nepřáteli procházet nelze avšak PJ může v závislosti na situaci (a ověření patřičné dovednosti) udělat výjimku.

## Útok podrobně

Útok je jakýkoliv pokus o ublížení subjektu, nucená změna jeho pozice, psychické ublížení, uvalení postihů či poškození výbavy. Efektivně je útokem jakékoliv ověření dovednosti proti Obraně nebo jiné Dovednosti soupeře s účelem mu způsobit nějakou újmu. Nejčastější jsou však útoky zbraní. Ty se vyhodnocují následovně:

- **Vyber si cíl:** Vyber si cíl, který vidíš a je v dosahu tvé zbraně.
- **Ověření dovednosti:** Ověř svou *Zdatnost* pro útok na blízku a nebo svou *Zručnost* pro útok na dálku, a porovnej výsledek s Obranou cíle (nebo jiným atributem specifikovaným v popisku útoku)
- **Poškození:** Útoky udělují tolik poškození kolik je stanoveno ve statistikách monstra nebo deníku postavy hráče. Úspěšný zásah vždy udělí aspoň 1 poškození. Pokud cíl není imunní.

!!! note "Druhy poškození"
    Tahle hra nijak nerozlišuje specifické druhy poškození. Je na dobré úvaze PJ a domluvě s hráči, zda a jak je útok účinný proti danému typu stvoření.

### Velikost a dosah

Různá stvoření ve hře mohou být různě veliká. To má především vliv na dosah jejich útoků na blízku, ale může se projevovat i v jiných situacích. Velikost je reprezentována číslem od 1/4 přes 1/2 a 1 až po potencionálně libovolné celé číslo.

- **Velikost 1/4:** Reprezentuje extra malá stvoření, taková která by se vešla klidně i do hrsti. Dosah útoků na blízku u takových stvoření je však 1 (1 metr). Pozor zbraně na blízku s delším dosahem nemají u takto malých stvoření žádný vliv na dosah jejich útoků.
- **Velikost 1/2:** Představuje stvoření, které by bylo běžnému člověku asi tak po kolena. Dosah útoků na blízku takových stvoření je 1.
- **Velikost 1:** Za velikost 1 jsou považována všechna stvoření od 3/4 až po dvojnásobek velikosti běžného člověka. Dosah útoků na blízku takových stvoření je 1.
- **Velikost 2+:** Jsou všechna stvoření, která jsou významně větší než člověk. Dosah útoků na blízku takových stvoření vždy odpovídá jejich velikosti. Zbraně či končetiny s delším dosahem, mohou tuhle vzdálenost ještě zvýšit. 

### Krytí

Pozicování na bojišti může být to co rozhodne mezi vítězstvím a nevyhnutelnou smrtí. Všechna inteligentní stvoření, by se měli snažit využít svého okolního prostředí jak nejlépe dovedou. Jedním takovým významným využitím je právě krytí, které může ztížit útoky nepřátel nebo ochránit před hromadnými útoky. Krytí je relevantní jak pro útoky na dálku tak útoky na blízku je však výsledkem vzájemné pozice dvou stvoření. Stvoření může být kryto proti nepříteli za barikádou ale nemusí mít žádné krytí proti nepříteli na stejné straně barikády.  Existují tyto dva typy krytí:

- **Částečné krytí:** Stvoření je za významnou překážkou, která však nezakrývá více jak půlku jeho těla. Stvoření v částečném krytí uvaluje *Postih* na všechny ověřovací hody proti jeho *Obraně* nebo některé *Dovednosti*. Takové stvoření má také *Bonus* ke všem ověření *Dovedností* proti efektům pocházejících z druhé strany jeho krytí.
- **Krytí:** Stvoření je za překážkou, která zakrývá podstatnou část jeho těla. Funguje stejně jako *Částečné krytí*. Získané *Bonusy* a *Postihy* jsou však dvojnásobné. 

**Čtvercová síť:** Používáte-li bojové mapy s čtvercovou sítí, krytí se dá lehce určit utvořením přímé linky mezi útočícím a napadeným tokenem. Příklad na následujícím obrázku.

<img src="/assets/Cover.png"/>

**1.** Carl a Taren mají k obrovy přímou nepřerušenou linii. To znamená, že Carl může útočit svým lukem a Taren svým mečem bez jakýchkoliv postihů za krytí.

**2.** Abigail chce na obra sesílat kouzlo, její situace je však poněkud komplikovanější, jelikož má v cestě Tarena. Kdyby byl obr stvoření o velikosti 1, tak by přítomnost Tarena stačila na vznik *Částečného krytí*. To by sesílání kouzla mohlo Abigail ztížit. V této situaci je však obr stvoření velikosti 2 a většina PJ by právně rozhodlo, že Taren neposkytuje obrovi dostatečně významné krytí.

**3.** Nicole je připravená se zapojit použitím své kuše. Nachází se však v nevýhodné pozici, jelikož většinu obra zakrývá dům vedle kterého stojí. Nicole v této situaci pravděpodobně obra ještě vidí. Vidí ho ale tak málo, že se dá roh domu v cestě uznat jako *Krytí*. Pokud chce mít nicole lepší šanci na zásah, musí se přesunout.

### Obklíčení

Druhý způsob efektivního využití pozicování je obklíčení. Základní myšlenka je, že stvoření je obklíčeno. Pokud je v dosahu útoků na blízko (třeba i nezbrojeného) tolika nepřátel kolik je *jeho velikost (minimum 1) + 2*. Efektivně to znamená, že stvoření velikosti 1 je obklíčené pokud má kolem sebe 3 nebo více nepřátel.

- **Efekt obklíčení:** Obklíčené stvoření je *Zaskočené* vůči všem nepřátelům co jej obkličují.

**Čtvercová síť (volitelné):** Používáte-li pro boj čtvercovou síť můžete na místo zmíněného pravidla využít komplikovanější verzi obklíčení. Je-li stvoření v dosahu útoku na blízko nepřátel a mezi středy tokenů těchto nepřátel lze nakreslit linku, která protne protější stěny (nebo rohy) zmíněného stvoření. Stvoření je vůči těmto nepřátelům obklíčeno (*Zaskočeno*). Příklad na následujícím obrázku.

<img src="/assets/Flanking.png"/>

**1.** Taren a Nicol jsou zářným příkladem obklíčení. Jelikož mezi jejich tokeny lze natáhnout přímku, která protíná protilehlé stěny tokenu obra mezi nimi. Obr je tedy Tarenem a Nicol obklíčen, a je tedy vůči nim *Zaskočen*.

**2.** Carl stojí na místě, kde nebenefituje z žádného bonusu za obklíčení při útocích na obra. Jelikož linky mezi jeho tokenem a tokenem spojenců kolem obra, neprotínají protilehlé stěny tokenu obra.

**3.** Abigail má vážný problém. Jelikož je obr stvoření velikosti 2 a jako takové má i dosah 2 metry. Abigail se nachází v dosahu jeho útoku na blízku. V kombinaci s goblinem, který stojí za ní to znamená, že je Abigail obklíčená obrem a goblinem.

## Souboje a zóny (Volitelné)

asd ==todo: dodělat (5m zóny, přesun(překážky), vázání v melee, speed roll, obklíčení a krytí)==

## Ostatní bojové situace

**Boj se dvěma zbraněmi:** ==todo: boj se dvěma zbraněmi (dodělat po gearu)==

**Improvizované zbraně:** Pokud stvoření útočí něčím, co neslouží jako zbraň nebo útočí zbraní takovým způsobem, který neodpovídá jejímu původním účelu. Útočí s *Postihem* a v případě kritického zásahu či neúspěchu se zbraň rozbije nebo poškodí. Poškození improvizovanou zbraní záleží na PJ, většinou však *1k6*.

**Přemožení:** Postava si může u svého smrtícího útoku vybrat, zda chce svůj cíl zabít nebo jen zneškodnit. Zneškodněný cíl je poražen ale ne zabit. Jak se poražení projevuje je na domluvě mezi hráčem a PJ.

### Neozbrojené útoky a bojové manévry

Za neozbrojené útoky jsou považovány všechny útoky končetinami, tělem nebo třeba hlavou, které nepoužívají žádnou zbraň. Taktéž všechny bojové manévry jsou považovány za neozbrojené útoky.

**Neozbrojený úder:** Je považován za útok ==agaile a off-hand== improvizovanou zbraní, která uděluje *1k4* poškození. Pokud je cíl větší než útočník, obdrží pouze 1 poškození.

**Odstrčení:** Pokusíš se odstrčit nepřítele, který není větší jak ty. Hoď si na ověření *Zdatnosti* proti *Zdatnosti* tvého cíle. 

- **Pokud si úspěšný:** Tvůj cíl se posune o tolik metrů kolik je tvůj modifikátor *Zdatnosti*.
- **Kritický úspěch:** Cíl navíc upadne na zem.
- **Volná ruka nebo štít:** Poskytuje *Bonus* k hodu na zásah.
- **Rozběh aspoň 5 metrů:** Poskytuje Bonus k hodu na zásah. 

**Shození:** Pokusíš se shodit na zem nepřítele, který není větší jak ty. Hoď si na ověření Zručnosti proti Zdatnosti nebo Zručnosti soupeře (soupeřova volba).

- **Pokud si úspěšný:** Tvůj cíl upadne na zem na místo tebou určené v okolí 1 metru kolem tebe.
- **Kritický úspěch:** Cíl je navíc *Omráčen* do začátku svého dalšího tahu.
- **Volná ruka:** Poskytuje *Bonus* k hodu na zásah.

**Přidržení:** Pokusíš se přidržet nepřítele, který není větší jak ty. Hoď si na ověření *Zdatnosti* nebo *Zručnosti* (tvoje volba) proti Zdatnosti nebo Zručnosti soupeře (soupeřova volba).

- **Pokud si úspěšný:** Tvůj cíl je *Držený* do začátku tvého příštího tahu.
- **Kritický úspěch:** Cíl je navíc upadne na zem na místo tebou určené v okolí 1 metru kolem tebe.
- **Prodloužení:** Na začátku svého tahu můžeš držení jako akci prodloužit o další kolo. Při použití této akce můžeš také na držený cíl použít další útok (za předpokladu, že si vystačíš s jednou rukou). Pokud tento útok nevzdálí drženého z tvého dosahu, zůstává držen i po tomto útoku. 
- **Posun:** S cílem co držíš se můžeš pohybovat a on tě bude následovat. Pohybuješ se jako v *Obtížném terénu*.
- **Vymanění:** Cíl se může pokusit vymanit úspěšným použitím akce *Překonat*. Musí uspět v ověření *Zdatnosti* nebo *Zručnosti* (volba cíle) proti tvé *Zdatnosti* nebo *Zručnosti* (tvá volba). Pokud je výsledkem kritický úspěch, může osvobozený automaticky přidržet svého původního držitele.

!!! note "Kde je odzbrojení?"
    Pokud bojovník při boji ztratí svou zbraň, většinou to znamená, že jeho protivník vyhrál. Proto (mimo speciální schopnosti postav) lze protivníka odzbrojit pouze jako součást již zmíněného *Přemožení*.

<img src="/assets/sep_line.png"/>