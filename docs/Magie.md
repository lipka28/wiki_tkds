# Magie

<img src="/assets/sep_line.png"/>

Zde naleznete pravidla pokrývající fungování magie a některých magických předmětů.

<img src="/assets/sep_line.png"/>

## Typy magie

Tato hra rozlišuje dva základní typy magie. Těmi jsou obecná magie, také nazývaná *Magika* a *Zázračná magie*. Oba tyto typy mají specifické způsoby používání a získávání kouzel.

### Magika

Představuje pokus o uchopení magie civilizovanými rasami. Ovládnutí Magiky většinou vyžaduje dlouhá léta studia a odříkání. Principiálně funguje Magika na základě učení se kouzel a jejich sesílání za magickou energii.

-   **Získávání kouzel:** Čarodějové užívající Magiku mají často přístup jen k velmi omezenému množství naučených kouzel. Mohou se však naučit až přes 10 dalších kouzel ať už studiem nebo postupem na vyšší úroveň. Tato kouzla mohou být buď z jejich poměrně rozsáhlého seznamu kouzel a nebo jiných zdrojů.
-   **Sesílání kouzel:** Sesílat pak mohou, kterékoliv z těchto naučených kouzel. Zaplacením jeho sesílací ceny *Magickou energií*, kterou disponují. Cena kouzla odpovídá jeho třídě (takže kouzlo 3. třídy je sesíláno za 3 body magické energie).
-   **Doplňování magické energie:** Magická energie se doplňuje při řádném přenocování (kdy čaroděj splňuje podmínky pro doplňování života). Takhle se doplní vždy všechna magická energie.

### Zázračná magie

Představuje magii získanou na základě vyšší moci, vazbu na svět nebo přirozeného talentu. Funguje na principu každodenního výběru kouzel a počtu jejich sesílání z omezeného seznamu kouzel.

-   **Seznam kouzel:** Postavy užívající Zázračnou magii mají přístup vždy ke všem kouzlům tříd, které dokáží seslat. Musí si však předem určit jaká kouzla a kolik sesílání budou potřebovat.
-   **Příprava a sesílání:** Uživatelé Zázračné magie můžou 1x denně podstoupit hodinový rituál (většinou modlitba nebo meditace na začátku dne), kterým získají specializací definovaný počet sesílání kouzel určitých tříd (Například 4 sesílání 1. třídy a 2 sesílání 2. třídy). Musí si však předem určit jaká kouzla (a kolikrát) daná sesílání budou. Takto "připravená" kouzla postavě zůstávají dokud je nepoužije nebo dokud neprovede znovu onen rituál.

<img src="/assets/sep_line.png"/>

## Kouzla obecně

Základní pravidla a definice platící pro všechny kouzla ve hře.

-   **Třídy kouzel:** Každé kouzlo spadá do jedné z pěti tříd. Čím vyšší třída kouzla, tím mocnější kouzlo je. Specializace ovládající magii získávají přístup k vyšším třídám kouzel postupem na vyšší úroveň.
-   **Seznamy kouzel:** Každá specializace ovládající magii má svůj seznam kouzel. K tomuhle seznamu má vždy garantovaný přístup (ať už pro učení se kouzel v rámci Magiky tak jejich používání v rámci Zázračné magie). PJ však může na základě herních interakcí umožnit přístup i k dalším kouzlům.
-   **L a L/2:** Označuje proměnou reprezentující úroveň sesilatele v popisku kouzel (L). L/2 pak udává poloviční úroveň sesilatele (zaokrouhlenou nahoru). Maximální hodnota L je 10 a to nezávisle na úrovni samotného sesilatele.
-   **Sesílání** - Vyčarování kouzla trvá většinou *akci* a vyžaduje hlasité zaříkávání, aspoň 1 volnou ruku a případně i další  komponenty. Některá kouzla lze seslat jen jako rituál. Pokud není uvedeno jak dlouho se rituál sesílá, sesílá se *1 směnu*.
-   **Koncentrace** - Kouzla vyžadující koncentraci vyžadují nerušené soustředění na dané kouzlo. Během udržování koncentrace nemůže stvoření nic jiného dělat.
-   **Zóna velikosti X:** Popisuje čtvercovou oblast o délce hrany X metrů.

<img src="/assets/sep_line.png"/>

## Magické předměty

Základní pravidla k běžným magickým předmětům.

### Detekce magie

Detekce magie je schopností specifickou pro specializace ovládající magii (ať už Magiku tak i zázračnou magii). Každá taková specializace může detekovat magii dotykem. Získané informace jsou však jen o případné přítomnosti magie a její typ.

 ### Identifikace magických předmětů.

Celkově jsou 2 způsoby jak identifikovat efekty magických předmětů.

-   **Automatická identifikace:** Předměty, které mají  pasivní efekty, jako například bonus +1 k zásahu nebo k OČ jsou automaticky identifikovány tím, že jsou adekvátně použity. Například nasazení prstenu či zbroje nebo máchnutí mečem. Pozor předměty mohou být prokleté.
-   **Celková identifikace:** Ostatní magické efekty (jako třeba ty aktivní) je třeba odhalit experimentováním, sesláním identifikačního kouzla či zaplacením odborníkovi. 

### Lektvary a svitky

Lektvary a svitky jsou z čistě mechanického hlediska jedna a ta samá věc. Jedná se o *jednorázový* předmět, který se po použití zničí a jehož výsledkem, je nějaký  většinou magický nebo magii podobný efekt.

-   **Použití lektvaru:** Lektvary jsou jednorázové magické předměty, které může aktivovat (vypít nebo hodit) *kdokoliv*, kdo má volnou ruku.
-   **Použití svitku:** Vyžaduje obě ruce. Specializace ovládající daný typ magie může použít svitek stejného typu magie. Ostatní mohou také, ale musí uspět v ověření Mysli (pro svitky Magiky) nebo Srdce (pro svitky Zázračné magie). Při neúspěchu se kouzlo nějakým způsobem pokazí (Záleží na PJ).

### Magická žezla

Skoro až metr dlouhá hůl schopna sesílat předdefinovaný magický efekt. Efekt je většinou sesílán formou úderu nebo poklepáním žezlem.

-   **Kdo může používat:** Kdokoliv (pokud není specifikováno jinak)
-   **Počet použití:** Žezlo má většinou při nálezu *1k10* použití.
-   **Aktivace předmětu:** Aktivace žezla je většinou považováno za *akci*.
-   **Dobytí:** Nelze, ale PJ může udělat výjimku.

### Magické hůlky

Krátká asi 30 čísel dlouhá hůlka schopna seslat předdefinovaný magický efekt. Efekt je většinou stejný jako některé z kouzel.

-   **Kdo může používat:** Jakákoliv specializace ovládající Magiku.
-   **Počet použití:** Magická hůlka má většinou při nálezu *2k10* použití.
-   **Aktivace předmětu:** Aktivace hůlky je většinou považováno za *akci*.
-   **Dobytí:** Nelze, ale PJ může udělat výjimku.

### Magické hole

Více jak dvoumetrová magická hůl schopna uchovávat několik magických efektů.

-   **Kdo může používat:** Specializace ovládající magii. Některé hole mohou vyžadovat specializaci ovládající Magiku nebo Zázračnou magii specificky.
-   **Použití:** Pokud není specifikováno jinak (nebo jiný efekt) Magické hole mají při nalezení *3k10* použití.
-   **Aktivace předmětu:** Aktivace hole je většinou považováno za *akci*.

### Zbraně a zbroje

Další běžnou podobou magických předmětů jsou zbraně, štíty a zbroje. Ty lze  většinou poznat pomocí modifikátoru vedle názvu. Například *"Meč ničitel +2"*. Tento předmětový modifikátor se připočítává jak k hodům na zásah tak poškození provedenému touto zbraní. U štítů a brnění se pak tento  modifikátor přičítá k jejich OČ bonusu. *Magické zbraně a zbroje mohou být použity kýmkoliv kdo je trénovaný v používání výbavy stejného typu*.

-   **Další efekty:** Magické zbraně a zbroje mívají často i další aktivovatelné nebo pasivní.

### Ostatní magické předměty

Při hře se lze setkat i s dalšími magickými předměty. Obecně platí, že takové magické předměty *mohou být použity kýmkoliv kdo je má jako součást své výbavy*.

-   **Omezení:** Stvoření může mít naráz vybaven jen 1 magický předmět daného typu (jedny boty, jedna přilba, jeden plášť atd...). Výjimkou jsou magické prsteny. Ty lze mít vybavené 2 (1 na  každé ruce).
-   **Aktivace:** Jak je magický předmět aktivován nemusí být na první pohled jasné. Hráč si na způsob aktivace může přijít *identifikací*. Aktivace předmětu je většinou považována za *akci*.
-   **Prokleté předměty:** Některé předměty mohou být prokleté. Nasazený prokletý předmět nelze sundat, dokud není prokletí zlomeno.

<img src="/assets/sep_line.png"/>