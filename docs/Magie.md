# Magie

<img src="/assets/sep_line.png"/>

Zde naleznete pravidla pokrývající fungování magie a některých magických předmětů.

<img src="/assets/sep_line.png"/>

## Magie (magická energie)

Postavy specializované na magii disponují schopností manipulovat a schraňovat magickou energii (označována jen jako magie). Množství magie dané postavy záleží především na její rase, specializaci a úrovni.

-   **Cena kouzel:** Je stanovena v popisku kouzel samotných.
-   **Regenerace magie:** Stvoření ovládající magii si odpočinkem většinou doplní magii odpovídající maximální hodnotě na kostce magie dané specializace.

<img src="/assets/sep_line.png"/>

## Magické energie, disciplíny a seznamy kouzel

Magie není nic jiného než manipulace, tvorba nebo destrukce magických energií. Většina mágů a učenců magie se shodne, že základními energiemi magie jsou *Matérie* nebo-li fyzično, *Mysl*, *Duše* a *Život*. To jak tyto esence mezi sebou mohou či nemohou interagovat je téma na  delší povídání. Co je však důležité je, že na základě těchto 4 energií,  vznikly 4 hlavní magické disciplíny, kterým se lze věnovat.  Výběr disciplíny definuje *seznam kouzel* a tedy kouzla, které může postava sesílat. Disciplína také ovlivňuje, jaká dovednost se ověřuje při sesílání daného kouzla. Disciplíny jsou následující:

-   **Praktická magie (Inteligence)** - Někdy také nazývaná *Arkanum*. Zabývá se kouzly využívající energie *Matérie* a *Mysli*. Většinou užitečná v každodenním civilizovaném životě. Jedná se o nejrozsáhlejší disciplínu s největším počtem kouzel.
-   **Živelná magie (Vůle)** - Také označovaná jako *prapůvodní* či *magie z Fey*. Jako magie, která nejspíše stvořila tento svět se živelná magie zabývá kouzly využívající energie *Života* a *Materié*. Využití pak nachází v manipulaci živlů, léčení a přírodní magii.
-   **Stínová magie (Inteligence)** - Často označovaná taky jako *černá magie*. Zabývá se kouzly využívající energie *Mysli* a *Duše*, a jejich aplikaci ne jen v nekromancii a demonologii.
-   **Mystická magie (Vůle)** - Často nazývaná *bílou magií*.  Zabývá se kouzly využívající energie *Duše* a *Života*, a jejich aplikace v léčení a ochraně před zlými silami.

**Řazení kouzel do disciplín:** Málo kdy je  kouzlo součástí pouze jedné magické disciplíny. Logika věci spočívá v  tom, že stejného magického efektu, lze dosáhnout manipulací doličných energií. Základní rozdělení kouzel do disciplín, lze najít v seznamech  kouzel [níže](https://pravidla.tkds.cz/Zasazení (Žánry)/Starý svět (Fantasy)/magic/#seznam-kouzel). Pokud se rozhodnete přidávat vlastní kouzla, je důležité zvážit jakými energiemi lze kouzlo napodobit a do jaké disciplíny tématicky zapadá. PJ  má vždy rozhodující slovo o tom, do jaké disciplíny kouzlo patří.

<img src="/assets/sep_line.png"/>

## Učení se dalších kouzel

Pokud to specializace postavy nebo talent vysloveně nepovoluje. Postava se nemůže naučit více kouzel, než ta, ke která získala postupem na další úroveň nebo z talentu. Pokud není však s nějakým se svých kouzel spokojená. Může investovat čas a peníze a přeučit se kouzlo jiným kouzlem, ke kterému má přístup.

<img src="/assets/sep_line.png"/>

## Kategorie a obtížnost kouzel

Kouzla v každém seznamu, jsou rozděleny do 3 kategorií dle síly. K jaké kategorii kouzel má postava přístup určuje zdroj jejich magických schopností (většinou specializace nebo talent). Kategorie kouzla také určuje obtížnost jeho sesílání a cena magie (udávané hodnoty jsou nejčastější).

-   **Kouzla 1. kategorie:** Obtížnost sesílání: *HU 12*; Cena magie: *4*. Většinou přístupné od 1. úrovně.
-   **Kouzla 2. kategorie:** Obtížnost sesílání: *HU 14*; Cena magie: *8*. Většinou přístupné od 4. úrovně. 
-   **Kouzla 3. kategorie:** Obtížnost sesílání: *HU 16*; Cena magie: *12*. Většinou přístupné od 8. úrovně.

**Hod na sesílání:** Spočívá v ověření dovednosti (*INT* nebo *VUL* dle magické disciplíny) a připočítání relevantních modifikátorů. Výsledek se pak porovná s HU sesílaného kouzla. Každé kouzlo by mělo mít definováno co se stane při *Kritickém úspěchu*, *Úspěchu*, *Neúspěchu* a *Kritickém neúspěchu*. S tím, že i při Neúspěchu by kouzlo mělo stále plnit aspoň část své funkce.

<img src="/assets/sep_line.png"/>

## Kouzla obecně

Základní pravidla a definice platící pro všechny kouzla ve hře.

-   **Sesílání** - Vyčarování kouzla trvá většinou *akci* a vyžaduje hlasité zaříkávání, aspoň 1 volnou ruku a případně i další  komponenty. Některá kouzla lze seslat jen jako rituál. Pokud není uvedeno jak dlouho se rituál sesílá, sesílá se *1 směnu*.
-   **Koncentrace** - Některá kouzla vyžadují koncentraci.  Koncentrace nijak neomezuje fungování čaroděje ale pouze jedno kouzlo  vyžadující koncentraci může být aktivní v jednu chvíli. Koncentrace také končí ve chvíli, kdy čaroděj ztratí vědomí. Koncentrace může také být ukončena tím kdo dané kouzlo seslal.
-   **Přerušení koncentrace** - Pokud čaroděj obdrží poškození během koncentrace, opakovat ověřovací hod na sesílání kouzla. Pokud neuspěje, kouzlo je ukončeno.

<img src="/assets/sep_line.png"/>

## Dosahy a rozsahy kouzel ==TODO: specifikovat==

asd

## Magické předměty

Základní pravidla k běžným magickým předmětům.

### Detekce magie

Detekce magie je schopností specifickou pro specializace ovládající magii. Každá taková specializace může detekovat magii dotykem. Získané informace jsou však jen o případné přítomnosti magie a disciplíny do které patří.

 ### Identifikace magických předmětů.

Celkově jsou 2 způsoby jak identifikovat efekty magických předmětů.

-   **Automatická identifikace:** Předměty, které mají  pasivní efekty, jako například bonus +1 k zásahu nebo k OČ jsou automaticky identifikovány tím, že jsou adekvátně použity. Například nasazení prstenu či zbroje nebo máchnutí mečem. Pozor předměty mohou být prokleté.
-   **Celková identifikace:** Ostatní magické efekty (jako třeba ty aktivní) je třeba odhalit experimentováním, sesláním identifikačního kouzla či zaplacením odborníkovi. 

### Lektvary a svitky

Lektvary a svitky jsou z čistě mechanického hlediska jedna a ta samá věc. Jedná se o *jednorázový* předmět, který se po použití zničí a jehož výsledkem, je nějaký  většinou magický nebo magii podobný efekt.

-   **Použití lektvaru:** Lektvary jsou považovány za  alchymistické předměty (nikoliv magické) a může je aktivovat (vypít nebo hodit) *kdokoliv*, kdo má volnou ruku.
-   **Použití svitku:** Aktivace svitku vyžaduje dvě volné ruce a také může být provedena *kýmkoliv*. Avšak aktivace svitku vyžaduje ověřovací hod na sesílání (dle magické discipliny). Pokud dotyčný neovládá magickou disciplinu do které patří svitek. Hod probíhá s *nevýhodou*.

### Magická žezla

Skoro až metr dlouhá hůl schopna sesílat předdefinovaný magický efekt. Efekt je většinou sesílán formou úderu nebo poklepáním žezlem. *Žezla mohou být použita a aktivována kýmkoliv, bez magického nadání*.

-   **Počet použití:** Žezlo má většinou při nálezu *1k10* použití.
-   **Aktivace předmětu:** Aktivace žezla je většinou považováno za *akci*.
-   **Dobytí:** Nelze, ale PJ může udělat výjimku.

### Magické hůlky

Krátká asi 30 čísel dlouhá hůlka schopna seslat předdefinovaný magický efekt. Efekt je většinou stejný jako některé z kouzel. *Magické hůlky mohou být aktivovány pouze postavami, které ovládají relevantní magickou disciplínu*.

-   **Počet použití:** Magická hůlka má většinou při nálezu *2k10* použití.
-   **Aktivace předmětu:** Aktivace hůlky je většinou považováno za *akci*.
-   **Dobytí:** Nelze, ale PJ může udělat výjimku.

### Magické hole

Více jak dvoumetrová magická hůl schopna uchovávat několik magických efektů. Magické hole jsou nezbytným společníkem každého čaroděje a jejich aktivace vyžaduje velkou magickou odbornost. *Magické hole mohou být aktivována pouze postavami, které ovládají relevantní magickou disciplínu*.

-   **Použití:** Magické hole většinou nemají počet použití. Na místo toho poskytují sadu kouzel, které čaroděj může sesílat za poloviční cenu. Pokud hůl obsahuje kouzlo, které čaroděj nezná. Může ho i tak při používání hole sesílat.
-   **Aktivace předmětu:** Aktivace hole je většinou považováno za *akci*.

### Zbraně a zbroje

Další běžnou podobou magických předmětů jsou zbraně, štíty a zbroje. Ty lze  většinou poznat pomocí modifikátoru vedle názvu. Například *"Meč ničitel +2"*. Tento předmětový modifikátor se připočítává jak k hodům na zásah tak poškození provedenému touto zbraní. U štítů a brnění se pak tento  modifikátor přičítá k jejich OČ bonusu. *Magické zbraně a zbroje mohou být použity kýmkoliv kdo je trénovaný v používání výbavy stejného typu*.

-   **Další efekty:** Magické zbraně a zbroje mívají často i další aktivovatelné nebo pasivní.

### Ostatní magické předměty

Při hře se lze setkat i s dalšími magickými předměty. Obecně platí, že takové magické předměty *mohou být použity kýmkoliv kdo je má jako součást své výbavy*.

-   **Omezení:** Stvoření může mít naráz vybaven jen 1 magický předmět daného typu (jedny boty, jedna přilba, jeden plášť atd...). Výjimkou jsou magické prsteny. Ty lze mít vybavené 2 (1 na  každé ruce).
-   **Aktivace:** Jak je magický předmět aktivován nemusí být na první pohled jasné. Hráč si na způsob aktivace může přijít *identifikací*. Aktivace předmětu je většinou považována za *akci*.
-   **Prokleté předměty:** Některé předměty mohou být prokleté. Nasazený prokletý předmět nelze sundat, dokud není prokletí zlomeno.

<img src="/assets/sep_line.png"/>