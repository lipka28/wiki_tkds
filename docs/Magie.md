# Magie ==todo: rework==

<img src="/assets/sep_line.png"/>

<img src="/assets/Magic.png"/>

<img src="/assets/sep_line.png"/>

Ve starém světě je magie všude kolem. Víří nad hlavami smrtelníků i Povznesených ale nikdo úplně netuší odkud se bere. Existují teorie, že na svět proniká z vyšších sfér, když Povznesení otevřou portál do vyšší sféry. Jiní zase tvrdí, že magie je omezený přírodní zdroj a mělo by se jí šetřit. Nic to však nemění na faktu, že magie je všude kolem. Existují odvážlivci, kteří se naučí formovat magii k obrazu svému. Ti pak většinu svého života stráví zkoumáním nových kouzel a hledáním magických zřídel, která propůjčí kouzelníkovi ohromnou moc. Pravidla pro používání magie jsou následující.

<img src="/assets/sep_line.png"/>

## Magická energie

Specializace ovládající magii disponují schopností manipulovat a schraňovat magickou energii (označována jen jako magie). Jakým množstvím magie daná specializace disponuje, záleží na postupu ve specializaci samotné.

- **Cena kouzel:** Je stanovena v popisku kouzel samotných.
- **Regenerace magie:** Stvoření ovládající magii si odpočinkem většinou doplní *2+Rozvaha* magické energie.

<img src="/assets/sep_line.png"/>

## Magické esence, disciplíny a seznamy kouzel

Magie není nic jiného než manipulace, tvorba nebo destrukce magických esencí. Většina mágů a učenců magie se shodne, že základními esencemi magie jsou *Matérie* nebo-li fyzično, *Mysl*, *Duše* a *Život*. To jak tyto esence mezi sebou mohou či nemohou interagovat je téma na delší povídání. Co je však důležité je, že na základě těchto 4 esencí, vznikly 4 hlavní magické disciplíny, kterým se lze jako mág věnovat. Výběr disciplíny definuje mágův *seznam kouzel* a tedy kouzla, které může sesílat. Disciplíny jsou následující:

- **Praktická magie** - Někdy také nazívaná *Arkanum*. Zabívá se kouzly využívající esence *Matérie* a *Mysli*. Většinou užitečná v každodenním civilizovaném životě. Jedná se o nejrozsáhlejčí disciplínu s nějvětším počtem kouzel.
- **Okultní magie** - Často označovaná jako *černá magie*. Zabývá se kouzly využívající esence *Mysli* a *Duše*, a jejich aplikaci ne jen v nekromancii a demonologii.
- **Mystická magie** - Často nazívaná *bílou magií*.  Zabývá se kouzly využívající esence *Duše* a *Života*, a jejich aplikace v léčení a ochraně před zlými silami. 
- **Živelná magie** - Také označovaná jako *prapůvodní* či *magie z Fey*. Jako magie, která nejspíše stvořila tento svět se živelná magie zabývá kouzly využívající esence *Života* a *Materié*. Využití pak nachází v manipulaci živlů, léčení a přírodní magii.

**Řazení kouzel do disciplín:** Málo kdy je kouzlo součástí pouze jedné magické disciplíny. Logika věci spočívá v tom, že stejného magického efektu, lze dosáhnout manipulací odličných esencí. Základní rozdělení kouzel do disciplín, lze najít v seznamech kouzel [níže](https://pravidla.tkds.cz/Zasazen%C3%AD%20%28%C5%BD%C3%A1nry%29/Star%C3%BD%20sv%C4%9Bt%20%28Fantasy%29/magic/#seznam-kouzel). Pokud se rozhodnete přidávat vlastní kouzla, je důležité zvážit jakými esencemi lze kouzlo napodobit a do jaké disciplíny tématicky zapadá. PJ má vždy rozhodující slovo o tom, do jaké disciplýni kouzlo patří.

<img src="/assets/sep_line.png"/>

## Učení se nových kouzel

Postavy se specializací ovládající magii, se můžou naučit libovolné kouzlo z disciplýny, které se věnuje. K naučení kouzla je však třeba nejdříve kouzlo získat. Většinou postupem na vyšší úroveň, navýšením dovednosti vzdělání nebo z jiných zdrojů.

<img src="/assets/sep_line.png"/>

## Kouzla obecně

Základní pravidla a definice platící pro všechny kouzla ve hře.

- **Sesílání** - Vyčarování kouzla trvá většinou *běžnou akci* a vyžaduje hlasité zaříkávání, aspoň 1 volnou ruku a případně i další komponenty. Existují však i kouzla, které lze seslat jako *strategickou akci*, *reakci* či kombinaci více akcí.
- **Posílení kouzla:** Většina kouzel lze seslat v posílené verzi. Posílení kouzla vyžaduje použití *více magie* a často i kombinace *více akcí* k jeho seslání. Jaký efekt posílení kouzla má je popsáno v popisku kouzla.
- **Odvolání** - Kouzlo může být kdykoliv odvoláno tím kdo jej seslal (pokud nebylo odraženo nebo se jeho sesílání nějak nepokazilo).
- **Koncentrace** - Některá kouzla vyžadují koncentraci. Koncentrace nijak neomezuje fungování čaroděje ale pouze jedno kouzlo vyžadující koncentraci může být aktivní v jednu chvíli. Koncentrace také končí ve chvíli, kdy čaroděj ztratí vědomí.
- **Přerušení kouzla** - Pokud čaroděj obdrží poškození během sesílání kouzla nebo koncentrace, musí uspět v *záchranném hodu na zdatnost* jinak je kouzlo či koncentrace ztracena. Pokud k přerušení dojde vy chvíli, kdy kouzelník udržuje koncentraci a zároveň sesílá kouzlo. Musí podstoupit záchranný hod za každou s aktivit.
- **Záchranný hod** - Cíl naprosté většiny kouzel může podstoupit relevantní *záchranný hod*. Jaký záchranný hod je třeba hodit a jaké josu efekty různých stupňů úspěchu je napsáno v popisku kouzla.

<img src="/assets/sep_line.png"/>

## Magický výzkum

Postavy s některými magii ovládajícími specializacemi se mohou věnovat magickému výzkumu. Magickým výzkumem lze vyrábět svitky a magické předměty. Jak funguje výroba samotná se můžete dočíst v kapitole [mezi dobrodružstvími](/Pravidla%20a%20procedury/Downtime/#magicky-vyzkum).

<img src="/assets/sep_line.png"/>

## Magické předměty

Základní pravidla k běžným magickým předmětům.

### Detekce magie a identifikace magických předmětů.

Magické předměty vypadají na první pohled jako běžné cetky. Jejich magická nátura musí být první odhalena. O to se může pokusit libovolná magická specializace *ověřením Rozvahy*. O identifikaci magického předmětu se pak může pokusit libovolná magická specializace *ověřením Vzdělání* musí jí však být předem známo, že je předmět magický.

- **Automatická identifikace:** Předměty, které mají pasivní efekty, jako například bonus +1 k zásahu nebo k OČ jsou automaticky identifikovány tím, že jsou adekvátně použity. Například nasazení prstenu či zbroje nebo máchnutí mečem. Pozor předměty mohou být prokleté.
- **Stížená identifikace:** Identifikace předmětů jiné magické disciplíny než tu, kterou postava ovládá může mít vyšší hranici úspěchu a tedy být těžší pro identifikaci.

### Lektvary a svitky

Lektvary a svitky jsou z čistě mechanického hlediska jedna a ta samá věc. Jedná se o *jednorázový* předmět, který se po použití zničí a jehož výsledkem, je nějaký většinou magický nebo magii podobný efekt. Lektvary jsou považovány za alchymistické předměty (nikoliv magické) a může je aktivovat (vypít nebo hodit) *kdokoliv*. Svitek může být seslán pouze *postavami ovládající stejnou magickou disciplínu* jako tu do které spadá svitek.

- **Aktivace předmětu:** Vypití lektvaru stojí *běžnou akci*. Aktivace svitku pak stojí tolik akcí kolik vyžaduje aktivace kouzla na něm zapsaném.
- **Síla svitků a lektvarů:** Síla svitku nebo lektvaru je vždy určena při jeho výrobě (nebo nalezení). Úroveň či síla uživatele nemá na sílu jejich efektu žádný vliv.
- **Posílení svitku:** Kouzlo zapsané na svitku nemůže být sesláno s jiným efektem než tím, který je zaznamenán na svitku. Je-li na svitku běžná verze kouzla, lze seslat pouze běžnou verzi. 


### Magické grimoáry

Grimoáry jsou speciální knihy, do kterých si kouzelníci zapisují svá kouzla. Grimoáry vždy obsahuje několik kouzel, které se lze z grimoáru naučit. Kouzla jsou však vždy psána takovým způsobem, aby jim rozuměl pouze původní majitel. Kouzla musí tedy před naučením první rozluštěna.

- **Další efekty:** Grimoáry mohou mít i různé posilující magické efekty pro držitele, který je s daným grimoárem svázán.

### Magická žezla

Skoro až metr dlouhá hůl schopna sesílat předdefinovaný magický efekt. Efekt je většinou sesílán formou úderu nebo poklepáním žezlem. *Žezla mohou být použita a aktivována kýmkoliv, bez magického nadání*.

- **Počet použití:** Žezlo má většinou při nálezu *1k10* použití.
- **Aktivace předmětu:** Aktivace žezla stojí *běžnou akci*.
- **Dobytí:** Nelze, ale PJ může udělat výjimku. 

### Magické hůlky

Krátká asi 30 čísel dlouhá hůlka schopna seslat předdefinovaný magický efekt. Efekt je většinou stejný jako některé z kouzel. *Magické hůlky mohou být aktivovány pouze postavami, které ovládají relevantní magickou disciplínu*.

- **Počet použití:** Magická hůlka má většinou při nálezu *2k10* použití.
- **Aktivace předmětu:** Aktivace hůlky stojí *běžnou akci*.
- **Dobytí:** Nelze, ale PJ může udělat výjimku.

### Magické hole

Více jak dvoumetrová magická hůl schopna uchovávat několik magických efektů. Magické hole jsou nezbytným společníkem každého čaroděje a jejich aktivace vyžaduje velkou magickou odbornost. *Magické hole mohou být aktivována pouze postavami, které ovládají relevantní magickou disciplínu*.

- **Použití:** Magické hole většinou nemají počet použití. Na místo toho poskytují sadu kouzel, které čaroděj může sesílat za poloviční cenu. Pokud hůl obsahuje kouzlo, které čaroděj nezná. Může ho i tak při používání hole sesílat. 
- **Aktivace předmětu:** Aktivace hole stojí vždy tolik akcí kolik je potřeba k seslání požadovaného kouzla z hole.

### Zbraně a zbroje

Další běžnou podobou magických předmětů jsou zbraně, štíty a zbroje. Ty lze většinou poznat pomocí modifikátoru vedle názvu. Například *"Meč ničitel +2"*. Tento předmětový modifikátor se připočítává jak k hodům na zásah tak poškození provedenému touto zbraní. U štítů a brnění se pak tento modifikátor přičítá k jejich OČ bonusu. *Magické zbraně a zbroje mohou být použity kýmkoliv kdo je trénovaný v používání výbavy stejného typu*.

- **Další efekty:** Magické zbraně a zbroje mívají často i další aktivovatelné nebo pasivní.

### Ostatní magické předměty

Při hře se lze setkat i s dalšími magickými předměty. Obecně platí, že takové magické předměty *mohou být použity kýmkoliv kdo je má jako součást své výbavy*.

- **Omezení:** Stvoření může mít naráz vybaven jen 1 magický předmět daného typu (jedny boty, jedna přilba, jeden plášť atd...). Výjimkou jsou magické prsteny. Ty lze mít vybavené 2 (1 na každé ruce). 
- **Aktivace:** Jak je magický předmět aktivován nemusí být na první pohled jasné. Hráč si na způsob aktivace může přijít *identifikací*. Aktivace předmětu stojí většinou *běžnou akci*.
- **Prokleté předměty:** Některé předměty mohou být prokleté. Nasazený prokletý předmět nelze sundat, dokud není prokletí zlomeno. 

<img src="/assets/sep_line.png"/>
