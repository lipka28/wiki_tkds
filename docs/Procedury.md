# Herní procedury

## Průzkum významných lokací

Průzkum neznámých oblastí, jako jsou kobky, různé hrady či jiné významné lokace se řídí, jako všechno ostatní ve hře, [základní herní smyčkou](/Zakladni_pravidla/#hlavni-herni-smycka).

- **Průzkumné směny:** Průzkumná směna je nespecifikovaný úsek času. Během kterého se každá hráčská postava může volně pohybovat po zkoumané oblasti (většinou místnost nebo na dosah pochodně, či se přesunout mezi místnostmi) a provést 1 průzkumnou akci (případně reagovat na následky své akce). 
- **Průzkumná akce:** Akce trvající 1 průzkumnou směnu.
- **Opatrný pohyb:** Při průzkumu nebezpečných oblastí se předpokládá, že hráčské postavy postupují pomalu a opatrně. Jakékoliv nebezpečí či smrtelné nástrahy odhalí v čas. Čím větší nebezpečí tím více zřejmé by mělo být opatrně postupujícím postavám. To však nemusí být pravda pokud třeba před něčím utíkají. 
- **Světlo:** Pochodně a lucerny svítí přibližně do okolí 10 metrů a svítí tak dlouho dokud nejsou uhašeny prostředím nebo nositelem. *Pochodeň* může být znovu zapálena až 3x než je zničena a *lucerna* může být zapálena neomezeně pokud je k dispozici nějaký *lampový olej*.
- **Prohledat (průzkumná akce):** Postava může důkladně prohledat objekt či malou oblast lokace a tím automaticky odhalit cokoliv skrytého v dané oblasti. Věci jako pasti, tajné přihrádky, skryté dveře a podobně.
- **Odpočinek (průzkumná akce):** Pokud má postava chvilku bezpečí, může si krátce odpočinout a tím doplnit všechny své *Body obrany (BO)*.
- **Přenocování:** Přenocování v nebezpečných lokacích většinou není možné, pokud si postavy nejsou schopny zajistit dostatečně bezpečné místo.

### Speciální události

Průzkum neznámé oblasti může oproti normální herní smyčce spustit speciální události. Hod na speciální událost je hod *kostkou osudu* (k6), který se stane na konci každé průzkumné směny nebo když postavy udělají mimořádný hluk.

Strážce může hod kostky osudu interpretovat jak si přeje, nebo si může pomoci následující tabulkou.

| 1k6  | Speciální událost                                            |
| :--: | ------------------------------------------------------------ |
|  1   | **Náhodné setkání** - Setkání s monstrem nebo jinou nehráčskou postavou. Může být agresivní (viz. [reakce](/Zakladni_pravidla/#reakce)) |
|  2   | **Ztráta nebo prostředí** - Postava ztratí zdroj světla, probíhající kouzlo je ukončeno, nepřátelský magický rituál postoupí do další fáze, země se otřese, hladina vody stoupne a podobně. |
|  3   | **Znamení** - Náznak toho co se po oblasti pohybuje. Věci jako stopy, zápach, předchozí oběti, přibližující se zvuk kroků a podobně. |
| 4-6  | **Nic** - Nic zajímavého se neděje. Alternativně při 6 může být pozitivní událost nebo objev. |

## Divočina

Při cestování či průzkumu divočiny se čas měří na *hlídky*. Každý den je rozdělen na 3 osmihodinové hlídky: Ráno, Odpoledne a Noc. 

- **Hlídková akce:** Každý hráč si může určit svou hlídkovou akci co bude provádět. Některé hlídkové akce však požadují účast všech členů skupiny.
- **Cestování:** Postavy většinou cestují mezi zajímavými lokacemi jako body na mapě. Strážce určuje kolik hlídek, trvá cesta mezi určitými body. Při určování délky cesty by měl strážce, mimo vzdálenosti, také vzít v potaz stav skupiny, jejích schopnosti, počasí, terén a jiné proměnné, které mohou ovlivnit délku cesty. Hráči by měli mít vždy přibližnou představu o nástrahách, které je mohou potkat na dané cestě.
- **Speciální události:** Každou hlídku může strážce hodit na speciální událost. Používá stejný *hod kostkou osudu* a *tabulku speciálních událostí* jako je popsána výše. S tím rozdílem, že výsledek na kostce *6* znamená objev. Ať už významné lokace, zdroje jídla, pokladu nebo cokoliv jiného s pozitivním dopadem. Také ztráta může být interpretována jako ztráta směru.

### Hlídkové akce

Hráčské postavy mohou, mimo jiné, provádět následující *hlídkové akce*.

- **Cestování:** Posun k bodu zájmu na mapě o *1 hlídku*. Všechny zřejmé prvky dané oblasti jsou hráčům průchodem odhaleny. Tato akce musí být prováděna celou skupinou.
- **Průzkum:** Jeden nebo více členů skupiny se může zúčastnit průzkumu velké oblasti. Umožňující zaručeně odhalit skryté prvky, které nemusí být odhaleny pouhým průchodem. Pokud oblast obsahuje více takových to prvků, je třeba ji prozkoumat vícekrát nebo se průzkumu musí zúčastnit více průzkumníků (1 prvek za každého průzkumníka).
- **Zásobování:** Jeden nebo více členů skupiny se může zúčastnit lovení, rybaření nebo jiného způsobu sběru jídla. A získat tak *1k4* zásob (3 použití). Každý účastník lovu zvedá množství získaných zásob o 1 stupeň (1k4 -> 1k6 atd. až po maximum 1k12). Množství získaných zásob lze také zvednout speciálními schopnostmi či relevantním vybavením.
- **Založit tábor:** Skupina se zastaví a založí si tábor (většinou 3. *hlídková akce* každého dne, pokud vynechána všichni si ztratí 1 bod každé dovednosti). Každý ve skupině (včetně zvířat a jiných družníků) spotřebuje 1 použití zásoby. Pokud možné, určí se pořadí hlídek a postavy se vyspí do dalšího dne. Pokud se postavy vyspí bez většího vyrušení do dalšího dne, vyléčí si *1k6* dovednostních bodů (dle vlastního výběru).
- **Jiné:** Cokoliv zabere relevantní množství času z daného dne. Například nákup ve vesnici či získávání informací.

## Mezi dobrodružstvími

Mezi dobrodružstvími (herními sezení), když se postavy nachází v dostatečném bezpečí (kdekoliv kde lze přenocovat). Mohou provádět volno-časové aktivity. Každá postava má možnost provádět volno-časové aktivity* a v jednu chvíli nemůže postava provádět více jak jednu volno-časovou aktivitu. Volno-časová aktivita nemůže nikdy vystavit postavu smrtelnému nebezpečí. Pokud smrtelné nebezpečí hrozí, měla by být tato aktivita předmětem dobrodružství.

**Milníky**

Některé aktivity mohou vyžadovat více kroků. Lze je tedy rozdělit do 1 - 5-ti milníků. Milník představuje úplnou neinteraktivní aktivitu, kterou lze provést jako *1 volno-časovou aktivitu*. Milníky mohou být v průběhu hry mazány, přidávány nebo měněny, dle dění ve hře.

**Cena**

Splnění milníku často mívá asociovanou cenu. Pokud postava není schopna cenu uhradit. Musí najít jiný způsob jak milníku dosáhnout. Cena může mít libovolnou formu:

- **Peníze:** Specifický obnos šilinků.
- **Zdroje:** Běžné předměty, nástroje či materiály.
- **Reputace:** Dát v sázku vlastní reputaci či vztah s NPC či organizací.
- **Vzácnost:** Cenný materiál, kus těla, duše, Arkana a podobně.
- **Záchranný hod:** Relevantní záchranný hod
- **Kombinace:** Kombinace více možných cen.

**Odpuštění ceny:** Cena může být také hráči odpuštěna například pokud ji již někdy předtím uhradil, má již vše potřebné k provedení aktivity, či má relevantní schopnost či zkušenost, která dělá tuto cenu bezvýznamnou.

### Volno-časové aktivity

Nejběžnější volno-časové aktivity.

**Zotavení**

Postava si vyléčí všechna zranění (ztracené dovednostní body) pokud dané zranění není trvalejšího charakteru nebo nepotřebuje specifickou expertízu ke správnému vyléčení.

- **Léčitel:** Pokud dostupné, postava si na místo zotavení může zaplatit služby léčitele a tak uvolnit svou *volno-časovou aktivitu* pro jiné účely.

**Naučit se něco nového**

Postava se může zlepšit v určité aktivitě či naučit se něco nového. Věci jako naučit se nový jazyk, zlepšit se v útocích se specifickou zbraní či třeba vyrábět léčivé masti. Výsledkem tréninku by měl být jasný narativní či mechanický efekt.

- **Mistr:** K naučením některých věcí může být třeba mistr nebo nějaký trenér. Alternativně může mistr učení se novým věcem výrazně urychlit.

!!! note "Příklad 1: Dvou-ruční vykrytí"
    Při boji s jednou volnou rukou se dočasně zvýší tvé BO o 1k4. Skupina najala žoldáka z Poříčského panství, kde se učí speciální způsob boje, zaměřený na vyhýbání se útokům nepřítele. Souhlasil s tím, že bude trénovat každého, kdo ji dokáže porazit v boji v šermu jeden na jednoho.

!!! note "Příklad 2: Bylinkářství"
    Pokud máš potřebné ingredience můžeš vyrobit hojivou mast (obnoví  1k4 SIL, 1 použití) jako volno-časovou aktivitu. Po léčbě od starého bylinkáře v Nových Hájích požádal zraněný hráč o výcvik v umění léčby. Mistr souhlasil, ale požaduje, aby před zahájením výcviku nasbírali tři vzácné byliny.

**Navazování a utužování vztahů**

Postava může zlepšovat své vztahy s jinými NPC či frakcemi. Hráč určí s kým chce utužovat svůj vztah a za jakým účelem (co z toho chce na konec dostat). Strážce pak stanoví *milníky* a *ceny* k dosažení tohoto cíle.

!!! note "Příklad 1: Přidání se k frakci"
    Během hry se postava spřátelí s členkou cechu Ochránců. Ohromen jejími metodami. Chce jeden z hráčů zjistit jaké jsou požadavky pro přidání se k tomuto cechu.

!!! note "Příklad 2: Nový přírůstek"
    Po návratu z neúspěšné výpravy z Rudých hor postavy zjistí, že nevědomky  sebou přinesly černého pasažéra. Čerstvě vylíhnuté mládě wyverny. Postavy se rozhodnou, že si mládě nechají a budou jej trénovat.

**Získávání informací**

Postava může hledat odpověď na specifickou otázku. Věci jako: kde nalézt určité NPC, jak odolat dračímu ohni, kde najít specifickou Araknu. Při stanovení zkoumané otázky musí hráč vycházet ze znalostí své postavy.

-  **Zdroj:** Získávání informací vyžaduje relevantní zdroj informací. Pokud postava takový zdroj nemá k dispozici, může se ho pokusit, jako *volno-časovou aktivitu*, najít. 

!!! note "Příklad 1: Jak na zkamenění kuroliškem?"
    Knihovna řádu Lamačů kouzel obsahuje bezpočet textů o všelijakých monstrech. Pokud někde bude informace o tom jak zvrátit zkamenění kuroliškem, tak tam.

!!! note "Příklad 2: Co je to za podivnou květinu?"
    Ježibaba žijící v blízkém lese určitě zná i ty nejzvláštnější byliny. Otázkou ale zůstává co bude chtít na oplátku.
