# Herní procedury

## Setkání a konflikt

<img src="/assets/prav_hry_combat.webp"/>

### Reakce

Pokud se hráčská postava poprvé setká s NPC a z dané situace není jasné, jak by NPC zareagovalo. Lze určit jeho reakci *hodem štěstí*. Výsledek lze interpretovat následující tabulkou. 

| 1k6   |   Reakce    |
| ----- | :---------: |
| 1     | Nepřátelská |
| 2 - 3 |  Obezřetná  |
| 4 - 5 |   Zvídavá   |
| 6     |  Přátelská  |

### Kola konfliktu

- **Kolo:** Představuje přibližně *10 vteřin* času, během kterého všechny strany konfliktu odehrají svůj tah. Pokud není stanoveno jinak, hráčské postavy odehrávají své tahy jako první.
- **První kolo:** Pokud ze situace nebo schopností postav nevyplývá jinak, všechny hráčské postavy musí v prvním kole boje podstoupit záchranu *Obratnosti* s *HU 10*. Pokud neuspějí, první kolo vynechávají.
- **Následující kola:** Ve všech následujících kolej sou vždy hráčské postavy na tahu první a nemusí již podstupovat další záchranu HBI.

### Tahy

- **Aktivity během tahu:** Stvoření během svého tahu se může přesunout o svou hybnost a provést akci (specificky v tomto pořadí).
- **Akce:** Za akci lze považovat útok, seslání kouzla, použití perku, další přesun o svou hybnost a nebo jiná smysluplná akce.
- **Drobné akce:** Hráči mohou během svého tahu provádět i drobné akce jako je třeba obměna výbavy, mluvení či drobné interakce s prostředím (např. otevírání a zavírání dveří) ==todo: movement cost 2 metry?==

#### Obtížný terén a jiné formy pohybu

==todo: vypsat==

### Měření vzdáleností

==TODO: Možná rozebrat měření různých tvarů?==

### Útok obecně

Útočící stvoření podstoupí ověřovací hod na *SIL* (pro útok na blízku) nebo na *OBR* a přičte k výsledku relevantní modifikátory. Výslednou hodnotu pak porovná s *OČ* soupeře.

- **Kritický úspěch:** Uděluje dvojnásobné poškození.
- **Úspěch:** Uděluje standardní poškození dle zbraně nebo útoku.
- **Neúspěch:** Útok nezpůsobil žádné poškození.
- **Kritický neúspěch:** V tomhle případě stejné jako neúspěch avšak některá monstra nebo i postavy, mohou mít schopnost takového selhání využít.

**Nezranitelnost:** Některá stvoření jsou imunní vůči některým typům útoku. V takovém případě se i při úspěšném zásahu neuděluje poškození.

!!! note "Minimální poškození" Úspěšný zásah vždy udělí aspoň 1 poškození. (Pokud cíl není imunní)

**Typy poškození:** Některá stvoření mohou mít *odolnost* (poloviční poškození), *imunitu* (žádné poškození) nebo *slabost* (dvojnásobné poškození) proti některým typům útoků. Je na PJ aby tyto případné odolnosti a slabosti vyhodnotil.

!!! note "Příklad: Ohnivý elementál" Ohnivému elementálovi, by zásah ohnivou koulí asi nic moc neudělal. Avšak smetením vodním proudem by mělo devastující účinky.

**Perzistentní poškození:** Je typ poškození, které je většinou součástí nějakého dalšího efektu a uděluje se každé  kolo, co se cíl nachází pod tímto efektem. Perzistentní poškození je vždy uděleno na konci tahu dané skupiny.

!!! note "Příklad: Hořící nestvůra" Nestvůra, která byla zapálena obdrží, podobu doby co bude hořet, *1k8* poškození jakmile celá její skupina (v iniciativě) odehraje svůj tah.

### Ostatní bojové situace

**Boj dvěma zbraněmi:** Kdokoliv může držet 2 zbraně a však útočnou akci může provést jen s jednou. Efektivní využití obou zbraní však vyžaduje některé specializace nebo perky.

**Coup de grâce:** Bezmocní nepřátelé. Jako  například zmražení, paralyzovaní nebo třeba spící. Jsou zasaženi útokem  bez potřeby házet na zásah. Při zásahu obdrží automaticky kritický zásah nebo jsou dokonce okamžitě zabiti.

**Neozbrojený útok:** Působí *1k4* poškození.

**Netrénovaná brnění (a štíty):** Používání netrénované zbroje způsobuje *nevýhodu* na všechny ověření *SIL* a *OBR* a nelze v nich čarovat.

**Netrénované zbraně:** Používání netrénované zbraně způsobuje *nevýhodu* na všechny útoky touhle zbraní.

**Průchod spojenci:** Při používání čtvercové sítě pro boj, spojenci lze volně procházet. Nelze však skončit tah na stejném místě jako spojenec.

**Průchod nepřáteli:** Průchod nepřáteli vyžaduje ověření *SIL* nebo *OBR* v závislosti na zvolené "metodě průchodu". Obtížnost stanovuje PJ dle situace.

**Přemožení:** Zredukuje-li postava nebo inteligentní monstrum svého nepřítele na 0 HP. Může jej na místo zabití omráčit, odzbrojit nebo jinak vyřadit z boje bez zabití.

**Vzájemné ohrožení:** Stvoření stojící v dosahu svých útoků se nachází ve vzájemném ohrožení. Stvoření ve vzájemném ohrožení mají *nevýhodu* na všechny útoky na dálku a sesílání kouzel jejichž cílem je někdo jiný než stvoření způsobující vzájemné ohrožení.

### Útěk

- **Útěk:** Útěk ze svízelné situace (například ze vzájemného ohrožení nepřítele) vyžaduje bezpečný směr a místo k úniku, a také úspěšné ověření *OBR* (*HU 10* ale může se lišit dle situace).

### Morálka

- **Spouštěč:** Strana (jen nehráčské postavy), která ztratí vůdce nebo polovinu ze svého celkového počtu musí uspět v ověření morálky. V případě neúspěchu strana uteče, vzdá se nebo cokoliv jiného dle uvážení strážce.
- **Ověření morálky:** Je ověření *VUL* s *HU 10*. Skupiny vedené nějakým vůdcem mohou použít *VUL* tohoto vůdce.

### Negativní stavy

Tahle hra definuje pouze 3 negativní stavy a těmi jsou *Bezvědomí*, *Smrtelné zranění* a *Vyčerpání*. Pro ostatní efekty jako jsou slepota, hluchota či třeba přidržení. Používejte především logiku fikce. Většinou stačí uvalit nějaké nevýhody na hody nebo znemožnit některé akce.

- **Bezvědomí:** Postava je bezvládná nemůže nic dělat.
- **Smrtelné zranění:** Postava má *-2 do všech ověřovacích hodů* a pokud znovu ztratí všechny své životy, tak zemře.
- **Vyčerpání:** Postava je na pokraji svých sil. Má postih -2 do všech ověřovacích hodů a OČ.

## Průzkum významných lokací

<img src="/assets/proc_dungeon.webp"/>

Průzkum neznámých oblastí, jako jsou kobky, různé hrady či jiné významné lokace se řídí, jako všechno ostatní ve hře, [základní herní smyčkou](/Zakladni_pravidla/#hlavni-herni-smycka).

- **Průzkumné směny:** Průzkumná směna je úsek přibližně 10-ti minut. Během kterého se každá hráčská postava může volně pohybovat po zkoumané oblasti (většinou místnost nebo na dosah pochodně) a provést 1 průzkumnou akci. 
- **Průzkumná akce:** Akce trvající 1 průzkumnou směnu.
- **Opatrný pohyb:** Při průzkumu nebezpečných oblastí se předpokládá, že hráčské postavy postupují pomalu a opatrně. Jakékoliv nebezpečí či smrtelné nástrahy odhalí v čas. Čím větší nebezpečí tím více zřejmé by mělo být opatrně postupujícím postavám. To však nemusí být pravda pokud třeba před něčím utíkají. 
- **Světlo:** Pochodně a lucerny svítí přibližně do okolí *10 metrů* a svítí tak dlouho dokud nejsou uhašeny prostředím nebo nositelem.
- **Prohledat (průzkumná akce):** Postava může důkladně prohledat objekt či malou oblast lokace a tím automaticky odhalit cokoliv skrytého v dané oblasti. Věci jako pasti, tajné přihrádky, skryté dveře a podobně.
- **Odpočinek (průzkumná akce):** Pokud má postava chvilku bezpečí, může si krátce odpočinout a tím doplnit svou esenci.
- **Přenocování:** Přenocování v nebezpečných lokacích většinou není možné, pokud si postavy nejsou schopny zajistit dostatečně bezpečné místo.

### Speciální události

Průzkum neznámé oblasti může oproti normální herní smyčce spustit speciální události. Hod na speciální událost je hod *hodem štěstí* (k6), který se stane na konci každé průzkumné směny nebo když postavy udělají mimořádný hluk.

PJ může hod kostky osudu interpretovat jak si přeje, nebo si může pomoci následující tabulkou.

| 1k6  | Speciální událost                                            |
| :--: | ------------------------------------------------------------ |
|  1   | **Náhodné setkání** - Setkání s monstrem nebo jinou nehráčskou postavou. Může být agresivní (viz. [reakce](/Zakladni_pravidla/#reakce)) |
|  2   | **Ztráta nebo prostředí** - Postava ztratí zdroj světla, probíhající kouzlo je vyrušeno, nepřátelský magický rituál postoupí do další fáze, země se otřese, hladina vody stoupne a podobně. |
|  3   | **Znamení** - Náznak toho co se po oblasti pohybuje. Věci jako stopy, zápach, předchozí oběti, přibližující se zvuk kroků a podobně. |
| 4-6  | **Nic** - Nic zajímavého se neděje. Alternativně při 6 může být pozitivní událost nebo objev. |

## Divočina

<img src="/assets/proc_wild.webp"/>

Při cestování či průzkumu divočiny se čas měří na *hlídky*. Každý den je rozdělen na *3 osmihodinové hlídky*: Ráno, Odpoledne a Noc. 

- **Hlídková akce:** Každý hráč si může určit svou hlídkovou akci co bude provádět. Některé hlídkové akce však požadují účast všech členů skupiny.
- **Cestování:** Postavy většinou cestují mezi zajímavými lokacemi jako body na mapě. PJ určuje, kolik hlídek trvá cesta mezi určitými body. Při určování délky cesty by měl PJ, mimo vzdálenosti, také vzít v potaz stav skupiny, jejích schopnosti, počasí, terén a jiné proměnné, které mohou ovlivnit délku cesty. Hráči by měli mít vždy přibližnou představu o nástrahách, které je mohou potkat na dané cestě.
- **Speciální události:** Každou hlídku může PJ hodit na speciální událost. Používá stejný *hod štěstí* a *tabulku speciálních událostí* jako je popsána výše. S tím rozdílem, že výsledek na kostce *6* znamená objev. Ať už významné lokace, zdroje jídla, poklad nebo cokoliv jiného s pozitivním dopadem. Také ztráta může být interpretována jako ztráta směru.

### Hlídkové akce

Hráčské postavy mohou, mimo jiné, provádět následující *hlídkové akce*.

- **Cestování:** Posun k bodu zájmu na mapě o *1 hlídku*. Všechny zřejmé prvky dané oblasti jsou hráčům průchodem odhaleny. Tato akce musí být prováděna celou skupinou.
- **Průzkum:** Jeden nebo více členů skupiny se může zúčastnit průzkumu velké oblasti. Umožňující zaručeně odhalit skryté prvky, které nemusí být odhaleny pouhým průchodem. Pokud oblast obsahuje více takových to prvků, je třeba ji prozkoumat vícekrát nebo se průzkumu musí zúčastnit více průzkumníků (1 prvek za každého průzkumníka).
- **Zásobování:** Jeden nebo více členů skupiny se může zúčastnit lovení, rybaření nebo jiného způsobu sběru jídla. A získat tak *1k4* čerstvých zásob (kazí se). Každý účastník lovu zvedá nalezené množství o *1k4*.
- **Založit tábor:** Skupina se zastaví a založí si tábor (většinou 3. *hlídková akce* každého dne. Každý ve skupině (včetně zvířat a jiných družníků) spotřebuje 1 zásobu. Pokud možné, určí se pořadí hlídek a postavy se vyspí do dalšího dne. Nerušený spánek umožní *přirozenou regeneraci* a případnou léčbu jednoho dovednostního bodu. Pokud je tato akce vynechána všichni členové výpravy jsou *vyčerpaní*.
- **Jiné:** Cokoliv zabere relevantní množství času z daného dne. Například nákup ve vesnici či získávání informací.

## Mezi dobrodružstvími

<img src="/assets/proc_downtime.webp"/>

Mezi dobrodružstvími (herními sezení), když se postavy nachází v dostatečném bezpečí (kdekoliv kde lze přenocovat). Má každá postava možnost provést jednu volno-časovou aktivitu. Volno-časová aktivita nemůže nikdy vystavit postavu smrtelnému nebezpečí. Pokud smrtelné nebezpečí hrozí, měla by být tato aktivita předmětem herního sezení / dobrodružství.

**Milníky**

Některé volno-časové aktivity mohou vyžadovat k úspěšnému dokončení více kroků. Lze je tedy rozdělit do 1 - 5-ti milníků. Milník představuje úplnou neinteraktivní aktivitu, kterou lze provést jako *volno-časovou aktivitu*. Milníky mohou být v průběhu hry mazány, přidávány nebo měněny, dle dění ve hře.

**Cena**

Splnění milníku často mívá asociovanou cenu. Pokud postava není schopna cenu uhradit. Musí najít jiný způsob jak milníku dosáhnout. Cena může mít libovolnou formu:

- **Peníze:** Specifický obnos šilinků.
- **Zdroje:** Běžné předměty, nástroje či materiály.
- **Reputace:** Dát v sázku vlastní reputaci či vztah s NPC či organizací.
- **Vzácnost:** Cenný materiál, kus těla, duše, magický předmět a podobně.
- **Ověřovací hod:** Relevantní ověřovací hod.
- **Kombinace:** Kombinace více možných cen.

**Odpuštění ceny:** Cena může být také hráči odpuštěna například pokud ji již někdy předtím uhradil, má již vše potřebné k provedení aktivity, či má relevantní schopnost, která dělá tuto cenu bezvýznamnou.

### Volno-časové aktivity

Nejběžnější volno-časové aktivity.

**Zotavení**

Postava si může zaplatit léčitelské služby pro zotavení se z následků dlouhodobějšího charakteru.

**Naučit se něco nového**

Postava se může zlepšit v určité aktivitě či naučit se něco nového. Hráčská postava se nikdy nemůže naučit perk navíc nebo perk z jiné specializace. Lze se však naučit věci jako nový jazyk, věnovat se nějaké profesi (např bylinkářství), či přeučit se některý ze svých perků za něco jiného.

- **Mistr:** K učení je vždy potřeba mistr nebo nějaký trenér.

**Navazování a utužování vztahů**

Postava může zlepšovat své vztahy s jinými NPC či frakcemi. Hráč určí s kým chce utužovat svůj vztah a za jakým účelem (co z toho chce na konec dostat). Strážce pak stanoví *milníky* a *ceny* k dosažení tohoto cíle.

**Získávání informací**

Postava může hledat odpověď na specifickou otázku. Věci jako: kde nalézt určité NPC, jak odolat dračímu ohni, kde najít specifický magický předmět. Při stanovení zkoumané otázky musí hráč vycházet ze znalostí své postavy.

-  **Zdroj:** Získávání informací vyžaduje relevantní zdroj informací. Pokud postava takový zdroj nemá k dispozici, může se ho pokusit, jako *volno-časovou aktivitu*, najít. 
