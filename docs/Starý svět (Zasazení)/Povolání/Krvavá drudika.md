# Krvavá druidka

![Image title](/assets/classes/Blood_Druid.jpeg)

*==Upravit==* Speciální magické válečnice exkluzivně ženská

## Základní informace

**Životy:** S dosažení každé úrovně, včetně té první, se zdraví krvavé druidky zvýší o *1k6*+Modifikátor výdrže.

**Hod na zásah:** *+0* na 3. a 7. úrovni se zvedne o 2 a na 5. a 9. úrovni se zvedne o 1

**Záchranný hod:** *16* na 3., 5., 7. a 9. úrovni se sníží o 2

**Ovládané zbraně:** Malé a střední

**Ovládaná brnění:** Lehké + štíty

**Odolnosti:** Bonus *+2* k záchranným hodům proti všemu.

## Schopnosti povolání

### Komunikace s přírodou

Krvavá druidka, kterékoliv úrovně se zvládne dorozumívat se zvířaty. Zvířata rozumí tomu co jim druidka sděluje a jsou schopny poskytnout jednoduché odpovědi v rámci svých vědomostí. 

**Od 6. úrovně:** Zvládne krvavá druidka komunikovat i s rostlinami. Ty sdílejí své odpovědi čistě formou pocitů.

### Identifikace

Krvavá druidka může identifikovat běžné druhy zvířat a květin. Zvládne rozpoznat zdroj pitné vody. Navíc dokáže odlišit přírodní jevy od těch způsobených třeba magií (to však neznamená, že prokoukne například iluze).

### Přeměna ve zvíře

Krvavá druidka se může *1x denně* proměnit do *zvířecí bojové formy*. Tato forma může být libovolné nelétavé zvíře (povoleny jsou i obří verze či fantastická zvířata), stejné nebo nižší úrovně, nad jehož mrtvým tělem byl proveden vázací rituál. Zvíře nesmí být o více jak polovinu menší jako druidka. Proměna ve zvíře (a nebo zpátky) trvá *1 dlouhou akci*.

**Vázací rituál:** Provedení rituálu trvá *1 směnu* (10 minut) a je potřeba ho provést nad čerstvě zabitým zvířetem. Rituál probíhá tím, že si krvavá druidka nakreslí na tělo magické runy krví zvířete. Druidka se může proměnit jen na poslední zvíře se kterým provedla vázací rituál.

**Efekt přeměny do bojové formy:** Pokud je krvavá druidka zraněná, v procesu přeměny si vyléčí *1k4\*úroveň zvířete životů*. Dále obdrží bonus *+2* k *zásahu a k OČ*. Druidka přeměnou získá všechny aktivní a pasivní schopnosti, které plynou s fyziologie zvířete na které se přemění. Pokud by však například mělo zvíře nějaké magické schopnosti, jako je sesílání kouzel. Krvavá druidka tyto schopnosti neobdrží. Všechny statistiky bojové přeměny jsou odvozeny od statistik druidky s výjimkou poškození a počtu útoků.

**V přeměně:** Krvavá druidka nemůže sesílat kouzla a používat svou výbavu. Mluvení je omezeno jen na mluvení se zvířaty a to pouze s druhem na který se proměnila. Je-li druidka v přeměně zabita její mrtvé tělo se promění zpět do své podoby.

**Od 3. úrovně:** Krvavá druidka se může *1x denně* proměnit na libovolné malé nenápadné zvíře maximálně 1. úrovně. Jako je třeba krysa, veverka nebo rybička. V této *průzkumné formě* využívá čistě statistik tvora na kterého se proměnila a to včetně životů. V oblasti kouzlení, mluvení a používání výbavy platí stejná omezení jako v bojové formě. Pokud druidka v této formě zemře, promění se zpět do své podoby. Všechna zranění obdržená v přeměně jsou převedena.

**Od 6. úrovně:** Krvavá druidka může *1x denně* využívat *leteckou formu*. Ta funguje stejně jako *průzkumná forma* avšak ve formě létavého zvířete. Od této úrovně může i *bojová forma* být létavé zvíře.

**Od 9. úrovně:** Všechny přeměny mohou být použity *2x denně*.

### Krvavá magie

Krvavé druidky mají zvláštní magickou moc, která jim umožňuje přeměňovat traumata (poškození a negativní efekty) obdržená v boji na magické efekty. Zasáhne-li stvoření druidku útokem nebo negativním efektem a druidka pocítí jeho následky. Tak se může druidka naučit daný efekt jako kouzlo.

**Efekty vhodné k naučení:** Libovolný útok, negativní efekt či kouzlo způsobené stvořením a jehož následky (nebo aspoň část následků) pocítila krvavá druidka na vlastní kůži. Obecně se dá říct, že pokud druidka odbržela od stvoření poškození nebo selhala v záchranném hodu s negativními následky, může se daný efekt naučit jako kouzlo.

**Učení se kouzla:** Ihned po obdržení následků efektu se krvavá druidka může naučit daný efekt jako kouzlo. Krvavá druidka může obětovat *1 maximální život* a tím se naučit *1 použití za den* daného efektu. Krvavá druidka může obětovat libovolný počet maximálních životů a tím se naučit stejný počet použití za den. Výjimkou jsou kouzla, kde je cena naučení stanovena na původní cenu kouzla (před redukcí za komponenty a okolnosti), případně původní úroveň sesílaného kouzla (pokud známa). *Naučená kouzla se nelze odnaučit*.

!!! note "Učení kouzel po smrti"
    Krvavá drudika se může naučit i kouzlo, které ji zabilo. V případě, že je pak oživena může kouzlo normálně používat.

**Použití kouzla:** Seslání naučeného kouzla trvá *1 dlouhou akci*. Kouzlo může být sesláno maximálně ve vzdálenosti *25 metrů* (Pobliž) a dle pravidel původního efektu. Kouzlo může být vizualizováno jakkoliv si sesilatel přeje. Avšak mělo by si zachovat prvky původního efektu.

**Od 8. úrovně:** Krvavá druidka se může pokusit sníst podstatnou část čerstvě zabitého stvoření a tím získat nějakou jeho *pasivní schopnost* (PJ musí vyhodnotit zda naučení takové schopnosti dává smysl). Druidka musí podstoupit *ověření na výdrž*. Pokud uspěje může se naučit *1* pasivní schopnost snědeného stvoření za cenu *tolika maximálních životů kolik je polovina úrovně stvoření*. Při neúspěchu se druidce udělá špatně a její zvracení znehodnotí tělo monstra. Nezávisle na úspěchu či neúspěchu se krvavá druidka daný den již nemůže pokusit naučit další pasivní schopnost. 

**Příklady krvavé magie:**

> *Zažití baziliškova pohledu:* Krvavá druidka může seslat kouzlo, které se pokusí zkamenět nepřítele.
>
> *Zažití medvědího obětí:* Krvavá druidka vyvolá spektrální podobu medvěda, která provede 2 škrábavé útoky. Pokud oba trefí, cíl obdrží extra 2d8 poškození.
>
> *Zažití matoucího náletu netopýrů:* Krvavá druidka může zmást nepřítele vyvoláním iluzorního hejna netopýrů.
