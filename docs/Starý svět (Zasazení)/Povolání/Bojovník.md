# Bojovník

![Image title](/assets/classes/Fighter.jpeg)

*Bojovníci jsou mistři zbraně, kteří vypilovali své bojové schopnosti až na úroveň umění. Ať už bojují za čest, zlato nebo slávu. Jejich smrtelné útoky a obdivuhodné chvaty se hodí vždy když jde do tuhého. Mezi dobrodruhy je jejich úkolem především zabíjet silná monstra a chránit užitečné subjekty. Povolání bojovníka se hodí pro kohokoliv kdo se rád vrhá po hlavě do jakéhokoliv nebezpečí nebo nechce moc nad svou postavou přemýšlet.*

## Základní informace

**Životy:** S dosažení každé nové úrovně se bojovníkovo zdraví zvýší o *1k8*+Modifikátor výdrže.

**Hod na zásah:** *+0* na 3., 5., 7. a 9. úrovni se zvedne o 2

**Záchranný hod:** *16* na 3., 5., 7. a 9. úrovni se sníží o 2

**Ovládané zbraně:** Všechny

**Ovládaná brnění:** Všechny včetně štítů.

**Odolnosti:** Bonus *+2* k záchranným hodům proti smrti.

## Schopnosti povolání

### Bojové talenty

Bojovníkovo neustále vystavení boji, mu umožňuje objevovat nové způsoby jak si poradit se svými nepřáteli. Bojovník obdrží talentový bod na *1., 3., 6.* a *9.* úrovni. Za ten si může vybrat jednu z následujících schopností (Případně si hodit 1k12 pro náhodnou schopnost):

1. **Zuřivý trans** - Bojovník, při boji na blízko, může vstoupit do zuřivého transu, který pak trvá do konce boje. Trans dává bojovníkovy bonus *+2* k zásahu a poškození útoky na blízko ale i *-4 k OČ*. V tomhle stavu bojuje bojovník do posledního nepřítele nebo dechu. Možnost utéct z boje pro něj v tomhle stavu neexistuje.
2. **Rozmetat** - Pokud bojovník, nacházející se v blízkém boji s několika nepřáteli, zabije nepřítele. Může ihned opakovat svůj útok do dalšího cíle poblíž. Tento nový útok probíhá s postihem *-2* na zásah. Tento efekt se může opakovat až 2x za bojovníkův tah a postih na zásah je kumulativní.
3. **Ochránce** - Stvoření, které je v blízkém boji s bojovníkem, má postih *-2* na zásah ke všem útokům, které směřují na někoho jiného než bojovníka.
4. **Poslední vzdor** - Jsou-li bojovníkovi životy zredukovány na *0*. Bojovník může podobu *5-ti kol* nadále bojovat. Pokud během těchto kol obdrží bojovník další poškození. Musí uspět v *záchranném hodu proti smrti* nebo zemřít. (Platí standardní pravidla pro smrt)
5. **Vůdce** - Spolubojovníci pod bojovníkovým vedením v okruhu *12 metrů* mají bonus *+1* k morálce a *+2* ke všem *záchranným hodům proti ovlivnění mysli*. 
6. **Boj se dvěma zbraněmi** - Bojovníkův bonus do OČ, zásahu a poškození za použití dvou zbraní na blízko je *+2* na místo +1. Bojovník se navíc může tohoto bonusu vzdát do začátku svého příštího tahu a útočit oběma zbraněmi zvlášť. Útok druhou zbraní však probíhá s postihem *-4*.
7. **Brutální manévry** - Bojovníkovi bojové manévry působí stejné poškození jako jeho neozbrojené útoky.
8. **Zbraňová specializace** - Bojovník má bonus *+1* k zásahu a poškození se specifickým typem zbraní, který si vybere (Například: Obou-ruční sekera, mušketa, nůž atd...). Tento talent si lze vzít opakovaně pro různé typy zbraní.
9. **Neozbrojený výcvik** - Bojovníkovo poškození bojem beze zbraně je *1k4*(+modifikátro síly). Bojovník také netrpí postihy za boj beze zbraně.
10. **Těžkooděnec** - Pro bojovníka neplatí požadavky na sílu uvedený u zbrojí. Navíc se zvedá jeho nosnost pro vybavené předměty o *2* a uschované předměty o *4*.
11. **Bojový ústup** - Bojovník, který úspěšně zasáhne cíl, se kterým je vázán v blízkém boji. Se může zdarma vyvázat z boje na blízko.
12. **Rychlé přebíjení** - Bojovníkovo přebíjení kuší, mušket a podobných zbraní netrvá celé kolo. Přebití jej stojí pouze útočnou akci nebo celý pohyb v daném tahu.





