# Zloděj

![Image title](/assets/classes/Thief.jpeg)

*Tuláci jsou nepředvídatelní oportunisti žijící na okraji společnosti. Za pomocí svých šikovných rukou a hbitých reflexů, dosáhnou všeho čeho si zamanou. Žádná špinavá práce jim není cizí. Potřebujete někoho odpravit? Něco ukrást? Není problém! Tuláci zvládnou vše a bez zanechání stop. A co zákony? Pro tuláky jsou to spíš taková neohrabaná doporučení. Povolání tuláka je vhodné pro každého kdo má rád všechny své akce důkladně promyšlené a nechce se zbytečně omezovat pravidly.* ==upravit==

## Základní informace

**Životy:** S dosažení každé nové úrovně se zlodějovo zdraví zvýší o *1k6*+Modifikátor výdrže.

**Hod na zásah:** *+0* na 3. a 7. úrovni se zvedne o 2 a na 5. a 9. úrovni se zvedne o 1

**Záchranný hod:** *16* na 3., 5., 7. a 9. úrovni se sníží o 2

**Ovládané zbraně:** Malé a střední

**Ovládaná brnění:** Lehké

**Odolnosti:** Bonus *+2* ke všem záchranným hodům proti pastím. Případně bonus *+2* k OČ proti pastím, pokud past funguje na principu zásahu OČ.

**Speciální výbava:** Zlodějské náčiní (Váha: 1, 10 použití)

## Schopnosti povolání

### Tulácké značky

Zloděj zná tulácké značky, které používají vrazi a zloději k předání informací o různých místech.

### Přepadení

Zloděj umí udělit extra poškození při útocích nožem (nebo jinou malou zbraní na blízku) zezadu. Při splnění podmínek níže. Může zloděj útočit na cíl s *výhodou* a při úspěšném zásahu je poškození navýšeno o *2k4*.

**Podmínky:** Zloděj musí přijít k nepříteli zezadu a nepřítel si nesmí být vědom zlodějovi přítomnosti (Hod na ověření plížení či překvapení může být požadováno). Cíl musí být člověku podobný humanoid.

### Zlodějovy schopnosti

Zloděj disponuje sadou výjimečných schopností do kterých se může specializovat. Všechny tyto schopnosti začínají s *HU 6* a postupně mohou být vylepšeny *expertními body*. Zloděj začíná hru s *4-mi expertními body*, které si může dle libosti rozdělit mezi své schopnosti. Žádná schopnost nemůže mít nižší hranici úspěchu než 2.

- **Eskamotáž** - Zloděj se může pokusit ukrást malý předmět (max. velikost 1) ve výbavě cíle nebo se pokusit o jiný eskamotérský trik. Jako nechat zmizet předmět v ruce nebo nenápadně podsunout jed do pití.
    - **Modifikace obtížnosti:** Každé *3 úrovně* cíle (případně pozorovatele) udělují kumulativní postih *-1* k hodu na úspěch. Například cíl 6 úrovně se okrádá s postihem -2.
    - **Přirozená 1:** Zloděj neuspěje a musí uspět v záchranném hodu proti pastím (modifikován zručností) nebo být odhalen.

- **Manipuluj mechanizmus** - Zloděj se může pokusit odemknout zámek nebo zneškodnit malou mechanickou past (např. v zámku nebo poklopu). 
    - **Opakování:** Manipulace mechanizmu trvá 1 směnu a vyžaduje zlodějské náčiní.
    - **Přirozená 1:** Pokud se jedná o zámek, tak je zámek mimo zlodějovi schopnosti a musí s opakováním počkat do dosažení nové úrovně. Jedná-li se o past, ta se spustí. Zloděj může podstoupit záchranný hod proti pastím (modifikován zručností) a tím se efektu pasti vyhnout. 

- **Plížení ve stínech** - Zloděj se může pokusit ukrýt v místech kde jediný úkryt je stín a také se může nenápadně pohybovat.
    - **Nenápadný pohyb:** Při neúspěšném hodu na překvapení (při plížení), se zloděj může pokusit o ověření této schopnosti aby zůstal skryt.

- **Prohledat** - Funguje jako vnitřní průzkum popsán v [základních schopnostech](/Pravidla%20a%20procedury/Adventures/#zakladni-schopnosti).
- **Rozlušti text** - Zloděj se může pokusit zjistit základní podstatu libovolného nemagického textu, mapy či obrazce. I když daným jazykem nemluví nebo je text třeba zašifrovaný.  
    - **Neúspěch:** Při neúspěchu se o nové porozumění může zloděj pokusit až po dosažení nové úrovně.

- **Šplhání po stěnách** - Zloděj se může pokusit šplhat po stěnách bez očividných záchytů rychlostí *25 metrů za směnu*.
    - **Delší šplhání:** Ověřovací hod je potřeba za každých šplhaných 25 metrů.
    - **Neúspěch:** Neúspěch znamená, že tuhle směnu nenašel zloděj žádné vhodné úchyty a zůstal tedy na místě.
    - **Přirozená 1:**  Zloděj musí uspět v záchranném hodu proti pastím (modifikován zručností) nebo spadnout.


**Vylepšení:** S každou další dosaženou úrovní získá zloděj *2 expertní body*. Na *10. úrovni* pak získá poslední *4 expertní body*.

### Přelsti magii

Zloděj se může pokusit aktivovat magický předmět nebo svitek s *HU 6* bez toho, aby věděl jak daný předmět funguje nebo jaký má efekt. Případně použít magické předměty pro jejichž použití nesplňuje podmínky. 

**Vylepšení:** HU se sníží o 1 na 4. a 8. úrovni.

**Úspěch:** Úspěch znamená jednorázovou aktivaci předmětu (dle popisku daného předmětu). Nikoliv však pochopení jeho fungování.

**Neúspěch:** Při neúspěchu se nic nestane. Pokud se však chce zloděj pokusit znovu přelstít magický předmět, musí ho 10 minut (1 směnu) nerušeně studovat.
