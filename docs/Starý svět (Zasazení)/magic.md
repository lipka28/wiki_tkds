# Magie

## Kouzla obecně

Základní pravidla a definice platící pro všechny kouzla ve hře.

- _Sesílání_ - Sesílání kouzla zabírá mezi 1 dlouhou akcí až několika směnami a vyžaduje hlasité zaříkávání, excentrické pohyby rukou a případně i další komponenty. Během sesílání se nelze volně pohybovat. Je-li kouzelník zasažen nebo neuspěje v záchranném hodu během sesílání kouzla, existuje *50%* šance, že kouzlo bude ztraceno.
- _Odvolání_ - Kouzlo může být kdykoliv odvoláno tím kdo jej seslal (pokud nebylo odraženo).
- *Koncentrace* - Některá kouzla mohou být udržována za pomocí koncentrace. Koncentrace nijak neomezuje fungování čaroděje. Avšak pokud je čaroděj zasažen nebo neuspěje v záchranném hodu, existuje *50%* šance, že koncentraci ztratí a tím kouzlo ukončí. Koncentrace také končí ve chvíli, kdy čaroděj ztratí vědomí. V jednu chvíli může být aktivní jen jedno kouzlo vyžadující koncentraci.
- *Držení kouzel* - Vyčarované kouzlo může být místo seslání zadrženo v ruce kouzelníka. Kouzlo může být následně sesláno jako běžná akce. S drženým kouzlem se lze volně pohybovat. Je-li kouzelník držící kouzlo zasažen nebo neuspěje v záchranném hodu, existuje *50%* šance, že kouzlo bude ztraceno. Seslání drženého kouzla není ovlivněno postihy za vzájemné ohrožení.
- _Záchranný hod_ - Cíl většiny kouzel může podstoupit záchranný hod a tím se vyvarovat jeho efektu. U kouzel působící poškození, pak zredukovat obdržené poškození na polovinu. Záchranné hody se také dají dobrovolně selhat. Na záchranný hod má cíl nárok i v případě, že je cílem kouzla předmět v jeho výbavě.
- _Kombinace efektů_ - Více souběžných kouzel, nemůže být použito k ovlivnění té samé dovednosti (Síla, Zručnost, OČ, Životy a podobně...).
- *Formulace kouzla* - Je přesný název kouzla (například: *"Ohnivá koule"*) Od kterého se odvodí možný efekt a výsledná cena kouzla.

### Výchozí parametry kouzel

Výchozí parametry všech kouzel (před zvýšením za pomocí handlování s PJ) jsou následující:

- *Doba sesílání* - 1 dlouhá akce
- *Dosah* - 5 metrů
- *Rozsah* - 1 stvoření
- *Trvání* - 1 kolo / směna nebo okamžité (v závislosti na ráznosti efektu)
- *Poškození* - 1k6 nebo *léčení* 1 HP
- *Záchranný hod* - Při úspěchu poloviční poškození či negace jiného efektu.

## Druhy magie

Ve starém světě existují dva hlavní druhy magie. Magie chaosu, kterou se pomalu učí zacházet smrtelníci a Magie Nesmrtelných, kterou ovládají povznesené bytosti. Ještě existuje pravá magie, kterou však ovládají jen přirozeně magická stvoření.

### Magie chaosu

Tento typ magie pochází s vyšších sfér obývaných mocnými bytosti. Energie těchto sfér často proniká do světa smrtelníků a může být talentovanými jedinci ohýbána k obrazu svému. 

#### Sesílání magie chaosu

Sesílání takových kouzel funguje na principu handlování mezi hráčem sesílajícím kouzlo a PJ. Hráč popíše svůj požadovaný kouzelný efekt (Dosah, rozsah, efek/poškození atd...), který založí buď na kouzlu, které jeho postava zná (např.: *Ohnivá koule*)  nebo nějaké formě "specializace"(např.: *Nekromancie*). Pj pak stanoví cenu v *bodech únavy* (a ve finálním důsledku tedy v životech). Pokud hráč souhlasí, odečte přičte si body únavy a sešle své kouzlo. Pokud hráč nesouhlasí navrhne modifikace kouzla aby cenu zlevnil (Kouzlo se bude déle sesílat, bude mít menší efekt, zničí se přitom nějaký vzácný předmět ve vlastnictví postavy atd...). Když se Hráč s PJ dohodnou, kouzlo může být sesláno.

#### Stanovení ceny kouzel (Reference)

| Cena Únavy | Rozsah                                                     | Příklady efektů                                              |
| :--------: | :--------------------------------------------------------- | ------------------------------------------------------------ |
|     0      | Nepodstatný nebo výrazně zlevněný efekt                    | Závan větru, Světélkující oči, Ohřání čaje                   |
|     1      | Lze dosáhnout bez magie                                    | Malé poškození (1k6), slabé léčení, zapálení pochodně, odemknutí zámku |
|     2      | Těsně za hranicí možného (možné s moderními technologiemi) | Dýchání pod vodou, slabá telekineze, kamufláž, energetický štít |
|    1k6     | Zásadní porušení přírodních zákonů                         | Teleportace, Rozpohybování kostlivce, lokalizace předmětů či osobo, odstranění kouzla, zahojení vážného zranění |
|    2k6     | Masivní manipulace energií na úrovni bohů                  | Oživení mrtvého, zastavení času, klonování, Trvalé negativní efekty (př.: zkamenění), Změna počasí |

**Navýšení ceny (většinou +1):**

- Krajní využití znění kouzla popřípadě využití jednoslovného kouzla či specializace.
- Extra trvání, dosah, oblast efektu, cíle, poškození.
- Bez záchranného hodu či hodu na zásah (zdvojnásobí cenu kouzla).
- Vytvoření jednorázového předmětu s efektem kouzla (zdvojnásobí cenu kouzla).
- Vytvoření permanentního předmětu s efektem kouzla (zdvojnásobí cenu kouzla a místo únavou se platí permanentní ztrátou maximálních životů).

**Snížení ceny (většinou -1):**

- Kouzlo přesně odpovídá znění kouzla a specializaci sesilatele (pokud není kouzlo jednoslovné).
- K sesílání je použita vzácná, cenná nebo obzvlášť relevantní komponenta (ta je v procesu sesílání zničena).
- Sesílání dotykem - vyžaduje jak hod na zásah tak umožňuje záchranný hod.
- Špatné následky pro sesilatele.
- Prodloužení doby sesílání.
- Specifický čas nebo místo pro sesílání.

**Ztráta všech životů při čarování:**

Pokud čaroděj sesláním kouzla následkem únavy ztratí všechny své životy, musí podstoupit *záchranný hod proti smrti* s postihem *ve výši záporných životů*, které by sesláním kouzla obdržel. Úspěch znamená, že čaroděj má *1 život a ztratí vědomí na 1k6 směn*. Neúspěch pak katastrofické selhání kouzla a smrt čaroděje (většinou rozmetáním na prach).

**Příklad sesílání kouzla Ohnivá koule:**

> *PJ:* Ušel jsi pár kroků do jeskyně a pohltila tě černočerná tma. Co budeš dělat?
>
> *Čaroděj:* Chci vyčarovat malou ohnivou kouli co bude kolem mě levitovat a svítit na cestu jako pochodeň. Mám kouzlo "Ohnivá koule" a specializaci Pyromancer.
>
> *PJ:* Dobře základní cena by byla 2 poškození únavou. Nahrazuješ pochodeň za levitující kouli, jelikož tvá specializace a název kouzla sedí dostaneš slevu -1. Výsledná cena by tedy byla 1. Jak dlouho chceš aby ta koule svítila?
>
> *Čaroděj:* No co nejdéle, třeba celý den?
>
> *PJ:* Dobře, celý den to zdraží o +1, takže 2. Případně to můžeme udělat formou koncentrace za 1. Avšak když tě někdo zasáhne máš 50% šanci, že se kouzlo ukončí.
>
> *Čaroděj:* Hmm... mám ale jen 4 životy.. to může být nepříjemné... Že já si nekoupil ty pochodně... Mám u sebe rubín za 10 stříbrných co jsem vyrval z toho kostlivce. Co kdybych na kouzlo použil ten? ... Jako jádro té ohnivé koule?
>
> *PJ:* To zní zajímavě. Pokud použiješ ten rubín můžeš si z těch dvou variant vybrat kterou chceš a vyčarovat ji jen za ten rubín. Vzhledem k tomu že odpovídá tvá specializace i název kouzla.
>
> *Čaroděj:* Tak sbohem rubíne...
>
> *PJ:* Vzplanutí rubínu vydalo jasné světlo, které odhalilo....

!!! note "Co když si nepamatuji kolik kouzlo stálo posledně?"
    To ničemu nevadí. Kouzlo může jedno ustát 2 životy jindy 1k6. Přijde vám, že hráči určitého kouzla zneužívají? Je čas jej zdražit. Hráči se vyhýbají sesílání kouzel jak čert kříži? Možná by jste měli polevit na svých cenách.  Záleží jen na to co vám a vašim hráčům přijde správné. Je lepší začít nízko a pokud vám přijde, že se hráči spoléhají na magii příliš, tak zdražit.

#### Běžné specializace

Časté specializace, které jsou populární mezi kouzelníky. Pokud hráč chce, měl by mít možnost si vymyslet vlastní specializaci.

- **Pyromancie** - Magie ohně
- **Geomancie** - Magie zemin a kamení
- **Hydromancie** - Magie vody
- **Aeormancie** - Magie vzduchu a nebe
- **Drudismus** - Magie fauny a flóry
- **Demonologie** - Magie démonů
- **Nekromancie** - Magie manipulace živého i neživého
- **Transmutace** - Magie přeměn
- **Iluze** - Magie iluzí
- **Ochrana** - Ochranná magie

#### Formulace kouzla

Pokud si hráč neví rady s formulací vlastních kouzel může se inspirovat v libovolném seznamu kouzel kterékoliv hry. Jelikož se používá pouze název kouzla, tak jsou kouzla ze všech her kompatibilní. I tak jsou zde nějaké příklady:

- **Ohnivá koule**
- **Oslňující světlo**
- **Vyleč zranění**
- **Uzavři otvor**
- **Uspi stvoření**
- **Telekineze**

!!! warning "Pozor: Jednoslovná kouzla"
    Při výběru a formulace kouzla myslete na to, že jednoslovná kouzla nikdy nedosáhnou na snížení ceny za přesné znění kouzla ale umožňují daleko větší rozsah efektů.

### Magie Nesmrtelných

Magie Nesmrtelných se svým fungováním nijak výrazně neliší od magie chaosu. S tím rozdílem že svěřencům poskytována s přímým zásahem povznesených bytostí z vyšších sfér. 

### Pravá magie

Jedná se o pravou nespoutanou magii, kterou disponují magická stvoření, Nesmrtelní, démoni a jiné podobné bytosti. Tato magie nemá žádné významné limity (mimo dobrý úsudek PJ). K hráčům se taková magie dostane většinou formou magických předmětů.
