# Elfové

<img src="/assets/sep_line.png"/>

![Image title](/assets/OW/races/Elf.png)

<img src="/assets/sep_line.png"/>

!!! danger "Požadavky"
    Zručnost >= *13*; Rozum >= *16*

## Popis

*Po záchraně světa se část bytostí z Fey, oddělila od svých druhů a začala žít ve světě smrtelníků. Postupem času ztratili své vílí rysy, avšak některé své neobvyklé návyky si ponechali. Začalo se jim říkat elfové.*

*Jejími hlavními fyzickými rysy jsou bledá kůže, špičaté uši, vlasy a oči světlé barvy. Výjimkou je oční bělmo, které je černé. Vzrůstem jsou vyšší než lidé a na první pohled působí křehkým dojmem. Nicméně jejich tělo není o nic křehčí než tělo běžného člověka. Jejich pohyb působí jistým ale nadpřirozeným dojmem, jako by pocházeli z jiného světa. Díky svému vílímu původu, mají elfové vrozené magické nadání a cit pro magii. Výjimečně se stává, že se narodí elf s tak silnou krví Fey, že se u něj projeví více vílích rysů (jako je třeba paroží, drápy nebo ocas). Takový elf je mezi elfy označován jako nufael a často je vyhnán na okraj elfí společnosti, jelikož jeho existence je brána jako pomsta vílích předků. Smrtelníci se pak takového elfa bojí a považují jej za démona. Elfové dospívají stejně rychle jako lidé. S takovým rozdílem, že elfové jsou ve svém společenství respektováni a považováni za dospělé až po dožití 100 let.*

*Co se týče tradic, tak ty elfové z velké části převzali od ostatních smrtelných ras. Osvojili si koncepty jako je rodina, sociální hierarchie a rodová jména. Velmi rozsáhlým konceptem, který je elfům vlastní, je respekt mladších elfů ke starším. Každý elf žije v určitém elfím panství, které spadá pod vedení uznávané vznešené rodiny. Hlavním ukazatelem moci vznešené rodiny, je její stáří a rozsáhlosti panství. Nejčastěji elfové obývají svá panství na elfím souostroví, nicméně několik menších panství nalezneme i ve vnitrozemí nebo na místech, kde byste to nečekali. I Když funkce těchto panství je vesměs samostatná. Významné elfí rodiny se každých 100 let sjíždí na elfí ostrovy na velký sněm, který řeší jak jednotné postoje elfů, tak třeba i nesváry mezi elfímy rodinami. Nastane-li nějaká krize, může být sněm svolán i mimořádně.*

*Elfové nemají výrazné sklony k náboženství. Jejich nesmrtelnost je naučila, že Povznesení nemají tak velkou životnost, aby stáli za uctívání. Mají však pozitivní vztah k Neferité, která se povznesla z řad elfů. Ostatní rasy ji označují jako Všematku. Mladí elfové jsou však lehce ovlivnitelní náboženstvími jiných ras.*

**Jména elfů:** Elfové si mezi sebou dávají melodická jména často obsahující slabiky **ae** nebo **ea** a končící na slabiky **-el** nebo **-ara**. Méně tradiční jsou pak jména končící na **-on** nebo **-al**. Rodinná příjmení jsou pak podobně melodická a vytváří až plynulou návaznost se jménem. Výjimkou jsou vznešené rody, kde se na místo příjmení používá název panství s předponou **Un’**.

**Příklady jmen:** Aerel, Amrunealara, Caladrel, Dardlaera, Heldael, Saelon, Talathael, Taessara, Variel, Yalandaelara

## Elfové jako dobrodruzi

Na dobrodružství se často vydávají mladí elfové (100 let nebo méně), aby něco dokázali sobě nebo svým starším. Vzácně se stává, že se dobrodruhem stane i starší elf. Ti však většinou vyráží na dobrodružství s jasným cílem nějakého vyššího poslání. 

## Běžné povahové rysy a názory

!!! note "Inspirace"
    Tyto rysy a názory nereprezentují každého elfa. Následující seznam funguje spíše jako taková inspirace pro tvorbu postavy nebo nehráčské postavy. 

- Povýšenost a namyšlenost
- Odtažitost ke smrtelným rasám
- Zájem o obskurní koníčky
- Nedbalost vůči plynutí času
- Držení zášti nebo vděku po dlouhá staletí klidně i tisíciletí
- Nechápání každoročně se opakujících tradic smrtelníků

## Vlastnosti

**Vrozené jazyky:** Elfština + Jazyk společenství

**Hybnost:** 12 metrů

**Doba přirozeného dožití:** Nesmrtelní

## Speciální vlastnosti

- **Původ z Fey** - Vílí původ umožňuje elfům vidět magické subjekty světélkovat na vzdálenost až *18 metrů*. Tato schopnost neumožňuje viděť skrz stěny nebo podobné překážky.
- **Imunita vůči paralýze** - Elfové mají imunitu proti nemagické paralýze (včetně uspání).

<img src="/assets/sep_line.png"/>

