# Trpaslíci

![Image title](/assets/races/Dwarf.jpeg)

**Požadavky:** Výdrž >= 9  

**Modifikace dovedností:** Výdrž +2; Osobnost -1; Rozum -1;

**Vrozené jazyky:** Trpasličtina + Jazyk společenství

**Hybnost:** 5 metrů 

**Doba přirozeného dožití:** 300 - 500 let

*Trpaslíci jsou pradávná rasa, která dokonce ještě pamatuje časy, kdy po Aldiru běhali elfové. Jsou malí, sotva o 10 coulů vyšší než pulčíci. Bývají však mnohem mohutnější. Trpasličí muži si pěstují dlouhé husté plnovousy, které si zaplétají do složitých copů. Ženy si pak takové copy uplétají ze svých vlasů. Ztráta těchto ozdob je pro trpaslíka vrcholnou potupou. Trpaslíci na první pohled vypadají nabručeně a však mezi přáteli si rádi dopřejí dobré zábavy. Vznětlivost jim však není cizí. Trpaslíci jsou velmi schopní rolníci a kováři. Žijí ve svých kamenných městech v horách po boku s gnómy. Jejich města připomínají obří hutě, ve kterých se neustále zpracovávají všelijaká nerostná bohatství, kterými je obdarovala hora. Neexistuje snad trpaslík, který by netoužil po dobrodružství, jelikož jejich dlouhá historie je plná hrdinských příběhů o jejich předcích, a snad každý trpaslík by se chtěl stát takovým hrdinou. Jenže trpaslíci mají silný smysl pro povinnost a tak se málokdy stane, že se trpaslík vydá do světa za dobrodružstvím.*

**Trpasličí jména:** Barab Bouřlivák, Aradun Bronzovous, Thorin Kladivoun, Helge Kovostřep, Ferya Tlustá, Furga Kovoštěp

**Dostupná povolání:** Akolyta (Durnaka), Alchymista, Bíjec, Lovec, Válečník

**Speciální vlastnosti:**

- *Termovize* - Trpaslíci disponují termovizí (černobílá) na vzdálenost až *12 metrů*. 
- *Vynálezci střelného prachu* - Trpaslíci jako vynálezci střelného prachu mají excelentní porozumění jeho fungování. To jim dává bonus *+1* k zásahu zbraněmi využívající střelný prach.
- *Houževnatost* - Trpaslíci mají bonus *+2* k záchranným hodům proti smrti.

---

