# Pravidla hry

<img src="/assets/sep_line.png"/>

<img src="/assets/Basics.png"/>

<img src="/assets/sep_line.png"/>

## Nástroje potřebné ke hře

Ke hře jsou zapotřebí minimálně následující nástroje.

**Deník Postavy:** Je libovolný list papíru, sešit či elektronický záznam, ve kterém jsou zapsány všechny údaje a statistiky hráčovy postavy. Pokud chcete deník postavy pro specificky tuhle verzi pravidel, můžete jej najít [zde](https://docs.google.com/spreadsheets/d/1uAZa4CWrVsyl2LF_RfK6E02R4ydYQbxczojsxa8i4p8/edit?usp=sharing).

**Tužka:** Nebo jiný způsob zapisování poznámek do deníku postavy.

**Strážce:** Ochotný hráč, který si pro ostatní připraví dobrodružství a sám na sebe vezme, často na první pohled děsivou, roli vypravěče.

### Kostky

Stejně jako spousta dalších stolních RPG. I tato používá sadu zvláštně tvarovaných kostek. Tyto kostky používají následující notaci:

<p><img src="/assets/d4.png" alt="k4" width="15"> <span><b>k4</b> - Čtyř-stěnná kostka.</span></p>

<p><img src="/assets/d6.png" alt="k6" width="15"> <span><b>k6</b> - Šesti-stěnná kostka.</span></p>

<p><img src="/assets/d8.png" alt="k8" width="15"> <span><b>k8</b> - Osmi-stěnná kostka</span></p>

<p><img src="/assets/d10.png" alt="k10" width="15"> <span><b>k10</b> - Deseti-stěnná kostka</span></p>

<p><img src="/assets/d12.png" alt="k12" width="15"> <span><b>k12</b> - Dvanácti-stěnná kostka</span></p>

<p><img src="/assets/d20.png" alt="k20" width="15"> <span><b>k20</b> - Dvaceti-stěnná kostka</span></p>

**Více kostková notace:** Pokud je vyžadován hod více kostek naráz, je počet hozených kostek indikován před *k*. Například *2k6* znamená: Hoď 2 šesti-stranné kostky a sečti výsledek.

**Přičítání kostek:** Pokud efekt (většinou útok) je zapsán jako *1k8+1k8*, znamená to, že hráč si na vyhodnocení hodí *2k8*, ale bere jen *nejvyšší výsledek* z těchto dvou kostek. Stejně tak pokud efekt udává *+1k12*. Znamená to, že se k hodu přihodí *1k12* a opět se bere jen ten *nejvyšší hod ze všech hodů*.

**Zaokrouhlování:** Pokud dojde na situaci, kdy je třeba zaokrouhlit nějaké číslo na celé. Vždy se zaokrouhluje dolů (pokud není specifikováno jinak).

<img src="/assets/sep_line.png"/>

## Hlavní herní smyčka

Ať už je vaše dobrodružství založeno na prozkoumání kobek, rozplétání politických intrik ve velkém městském státě a nebo chcete prozkoumávat hloubky vesmíru. Hra se vždy řídí následující herní smyčkou.

1. **Popis:** Strážce popíše situaci ve které se hráčské postavy nachází. Prostředí, smyslové vjemy, objekty, monstra a jiné zajímavosti.
2. **Doptávání:** Hráči se doptají strážce na nejasnosti, aby mohli udělat dobře informované rozhodnutí.
3. **Akce:** Když hráči usoudí, že mají všechny potřebné informace. Vžijí se do svých postav a rozhodnou se jak budou jejich postavy v nastíněné situaci reagovat a co budou dělat.
4. **Rozhodnutí strážce:** Na základě popisů od hráčů se strážce rozhodne jak bude jejich akce vyhodnocovat.
5. **Rozřešení:** Akce postav jsou rozřešeny, pokud je třeba kostky jsou vrženy. Strážce popíše následky těchto akci a co se děje dál. Zpět na první krok. 

<img src="/assets/sep_line.png"/>

## Základy

Základní koncepty a pravidla

### Dovednosti

Každé stvoření ve hře disponuje 3-mi základními dovednostmi, které slouží k *záchranným hodům* s rozličnými účely.

- **Síla (SIL):** Využívá se k záchranným hodům vyžadující fyzickou sílu a odolnost. Například při aktivitách jako jsou zvedání těžkých věcí, ohýbání mříží, odolání jedu a podobně.
- **Hbitost (HBI):**  Využívá se k záchranným hodům vyžadující zručnost, rychlost a rovnováhu. Například při uhýbání, šplhání, plížení, udržování rovnováhy a podobně.
- **Vůle (VUL):** Využívá se k záchranným hodům vyžadující inteligenci, sílu vůle či osobnosti. Například při přesvědčování, zastrašování, používání magie a podobně.

### Záchranné hody

Záchranný hod je hod kostkou za účelem vyvarování se negativním následkům riskantní akce. 

- **Podhoď dovednost:** Záchranný hod na dovednost probíhá hodem *1k20* a porovnání výsledku s relevantní dovedností. Pokud je výsledek *menší nebo roven* hodnotě dovednosti, jedná se o *úspěch*. Hody přirozených *1* jsou vždy *úspěch* a hody přirozených *20* vždy *neúspěch*.
- **Soupeření:** Pokud se dvě stvoření snaží provést protichůdnou akci (například 1 stvoření drží dveře druhé se je snaží prorazit). Záchranný hod podstupuje to stvoření, které je ve větším ohrožení.
- **Spolupráce:** Provádí li několik stvoření společnou akci. Záchranný hod podstupuje to stvoření, které je v největším ohrožení (většinou stvoření s nejnižší relevantní dovedností).

!!! note "Ověřovací hody"
	Tato hra *NEPOUŽÍVÁ* ověřovací hody pouze záchranné hody. V praxi to znamená, že pokud má postava dostatek času na provedení akce, vhodné nástroje a lze předpokládat, že by akci dokázala (třeba na základě původu či předešlých zkušeností). Automaticky uspěje! Strážce si může na základě akce vyžádat záchranný hod, ale pouze tehdy, když hrozí významné negativní následky.

!!! example "Alternativní varianta: Přehození cílené hodnoty"
	Skupiny, které radši hází vysoká čísla mohou zkusit následující variantu. Záchranný hod je úspěšný pokud hod *1k20+relevantní dovednost* je rovno nebo výše jak *21*. Hod přirozených *20* je vždy *úspěch* a hod přirozených *1* vždy *neúspěch*.

### Kostka osudu (hod štěstí)

Pokud je výsledek nějaké události nejasný nebo ve směs náhodný. Lze se na jeho výsledek zeptat kostky osudu.

- **Hod K6:** Výsledky *>=4* jsou obecně prospěšnější pro hráče. Zatím co výsledky *<=3* jsou pro hráče spíše nepříznivé. 

### Body obrany (BO), odpočinek a léčení

- **Body obrany (BO):** Každé stvoření disponuje body obrany. Které schopnost vyvarovat se zranění v boji.
- **Krátký odpočinek:** Pokud lze předpokládat, že stvoření mělo po boji dostatek času na oddechnutí si. Vstupuje do dalšího boje vždy s *plným počtem bodů obrany*.
- **Léčení ztráty dovednostních bodů:** Ztracené dovednostní body mohou být vyléčeny několika způsoby. *1k6 dovednostních bodů*, lze vyléčit odpočinkem do dalšího dne. Alternativně si lze body dovedností vyléčit zaplacením léčitele či jiným vhodným zdrojem potřebné expertízy. Týdenní odpočinek však vždy vyléčí všechny dočasně ztracené dovednostní body.

### Nosnost

Nosnost postavy udává, kolik výbavy a jiných předmětů může mít postava v jednu chvíli u sebe. Výbava postavy se umisťuje do tak zvaných *Slotů* v *inventáři*.

- **Inventář:** Je abstraktní pojem pro umístění předmětů postavy. V logice hry postava uchovává své předměty různě na svém těle. První 2 sloty jsou vymezeny pro ruce a ostatní předměty jsou například na opasku, v kapsách, přivázané na zádech či v batohu.
- **Sloty:** Všechny věci, pokud není uvedeno jinak, zabírají *1 slot*. Pokud lze předmět považovat za *neskladný*, zabírá sloty *2*. Některé předměty jsou také označeny jako *zanedbatelné*. Tyto předměty, v rámci rozumných mezí, nezabírají žádné místo.
- **Nosnost:** Nosnost postavy je *10 slotů*.
- **Rozšíření nosnosti:** Postavy mohou rozšířit svou nosnou kapacitu pomocí všelijakých vozíků, povozů, zvířat, družiníků, či nějakých magických předmětů (Arkan).

### Vyčerpání

- **Vyčerpání:** Postava, která není schopna obstarat své základní životní potřeby (jídlo, pití spánek) se stává *vyčerpanou* a také ztratí 1 bod z každé dovednosti za každý den, kde není schopna tyto potřeby obstarat. Vyčerpaná postava si nemůže doplnit *body obrany* a ani vyléčit *ztracené dovednostní body*.

### Brnění

- **Brnění:** Před odpočítáním poškození z BO cíle. Je tohle poškození sníženo o hodnotu brnění až na potencionální 0.
- **Přilbice a štíty:** Poskytují bonus +1 k brnění (Mohou poskytovat i jiné bonusy na základy toho jak je popsáno jejich využití).
- **Maximální brnění:** Postavy a příšery nemohou mít hodnotu brnění nikdy vyšší než *3*.

### Reakce

Pokud se hráčská postava poprvé setká s NPC a z dané situace není jasné, jak by NPC zareagovalo. Lze určit jeho reakci hodem *2k6* nad následující tabulkou.

| 2k6    |   Reakce    |
| ------ | :---------: |
| 2      | Nepřátelská |
| 3 - 5  |  Obezřetná  |
| 6 - 8  |   Zvídavá   |
| 9 - 11 |  Přátelská  |
| 12     |  Nápomocná  |

### Kola

- **Kolo:** Představuje přibližně *10 vteřin* času, během kterého všechny strany konfliktu odehrát svůj tah. Pokud není stanoveno jinak, hráčské postavy odehrávají své tahy jako první. Výsledky všech tahů dané strany jsou vyhodnoceny najednou.
- **První kolo:** Pokud ze situace nebo schopností postav nevyplývá jinak, všechny hráčské postavy musí v prvním kole boje podstoupit záchranu *HBI*. Pokud neuspějí, první kolo vynechávají.
- **Následující kola:** Ve všech následujících kolej sou vždy hráčské postavy na tahu první a nemusí již podstupovat další záchranu HBI.

### Tahy

- **Deklarace:** Každý hráč na tahu, deklaruje co chce v daném tahu provádět, strážce si to poznačí a následně vyhodnotí všechny tahy hráčů na jednou.
- **Aktivity během tahu:** Stvoření během svého tahu se může přesunout a provést akci. Všechny postavy musí své tahy deklarovat předem a ty jsou společně vyhodnoceny v jednu chvíli.
- **Akce:** Za akci lze považovat útok, seslání kouzla, další přesun a nebo jiná smysluplná akce. Pokud je daná akce riskantní, strážce si může vyžádat hod na záchranu relevantní dovednosti nebo hodit na záchranu relevantní dovednosti za ovlivněné stvoření.
- **Drobné akce:** Hráči mohou během svého tahu provádět i drobné akce jako je třeba obměna výbavy či drobné interakce s prostředím (třeba otevírání a zavírání dveří)

### Měření vzdáleností

Pro měření vzdálenosti se pro zjednodušení používají **abstraktní vzdálenosti** a **zóny**.

**Abstraktní vzdálenosti**

Se dělí do následujících typů:

- **Blízko:** Cokoliv se nachází ve stejné zóně je blízko a lze na to zaútočit útok na blízku či schopnostmi vyžadující dotek.
- **Poblíž:** Cokoliv k čemu se lze dostat během jednoho tahu je poblíž. Většinou se jedná o vedlejší zóny.
- **Daleko:** Cokoliv k čemu se nelze dostat během jednoho tahu ale lze na to seslat kouzlo nebo dostřelit je daleko. 
- **Mimo dosah:** Cokoliv lze vidět avšak je mimo dosah většinou střelných zbraní a kouzel.

**Zóny**

Zóny jsou abstraktní výřezy bojiště nespecifikované velikosti (Nikdy však větší jak 10 metrů čtverečných). Zóny mohou mít speciální efekty, mít mezi sebou různé přechody a obecně by měli dělat bojiště zajímavější a členitější.

### Útok a poškození

- **Útok:** Útočník uděluje poškození určenou kostkou poškození použité zbraně.
- **Poškození:** Když jedinec obdrží poškození v boji. Ztratí tolik BO rovno obdrženému poškození. Pokud jedinec obdržel více poškození než je jeho hodnota BO, přebytečné poškození se odečte z jeho relevantní dovednosti (většinou SIL) a musí podstoupit záchranný hod proti *kritickému poškození*.
- **Skupinový útok:** Pokud na cíl útočí více útočníků. Strážce si poznačí nejvyšší udělené poškození a na konci tahu udělí cíli těchto útoků pouze tohle nejvyšší poškození.

!!! example "Alternativní varianta: Společně jsme silnější"
	Možnou variantou pro vícenásobný útok. Je přičíst +1 k poškození za každou kostku útoku s hodnotou 4+, schopnou zranit zranit nepřítele (mimo nejvyšší kostku).

### Modifikátory útoků

- **Oslabený útok:** Útok za nevýhodných okolností (jako je například skrz kouř či se svázanýma rukama) je považován za oslabený. Oslabený útok vždy uděluje pouze *1k4 poškození* a za běžných okolností nemůže čerpat bonusová poškození (pokud strážce nerozhodne jinak).
- **Posílený útok:**  Útok za výhodných okolností může poskytnout bonusové poškození označované jako například +1k6 či +1k8 (nebo například +1k12 proti úplně bezbranným cílům). Tohle bonusové poškození se háže jako součást běžného hodu na poškození a udělen je pak pouze nejvyšší dosažený výsledek. Většinou je tento bonus +1k8. Útok jedince nemůže mít více jak jedno posílení. Vždy se tedy počítá jen nejvyšší dosažené posílení.
- **Plošné:** Zbraně a útoky s touto vlastností, zasáhnou všechna stvoření v uvedené oblasti. Poškození se háže za každé ovlivněné stvoření zvlášť. Pokud z popisku efektu není jasné kolik cílů může být efektem ovlivněno lze tak určit hodem stejnou kostkou poškození jako je u efektu uvedena.
- **Útok dvěma zbraněmi:** Pokud stvoření útočí dvěma zbraněmi, druhá zbraň poskytuje posílení ve výši své kostky poškození. Většinou se zapisuje následovně: "dva nože 1k6+1k6".

### Útok na dálku

- **Dostřel:** Zbraněmi na dálku lze efektivně útočit na nepřítele dostatečně blízko na to, aby bylo vidět bělmo jeho očí (dle uvážení strážce avšak většinou do vzdálenosti 12 metrů). Útok na mimořádně vzdálené cíle je považována za *oslabený útok*.
- **Ohrožení:** Pokud je stvořené v dosahu útoku na blízku jiného tvora, nemůže provést útok střelnou zbraní.
- **Munice:** Střelné zbraně většinou vyžadují k používání nějakou tu munici. Bez munice nelze ze zbraně střílet. Každá munice má specifický počet použití a je vázána na specifickou zbraň (strážce může udělat výjimku). Munice se spotřebovává následujícími způsoby:
    - **Použití v boji:** Pokud je v boji použita zbraň využívající munici, na konci boje si uživatel odečte *1 použití munice* (nezávisle na tom kolikrát byla zbraň v boji použita).
    - **Použití mimo boj:** Každé použití mimo boj, například na řešení nějakého problému. Spotřebuje taktéž *1 použití munice*.


### Kritické poškození

- **Vyhodnocení:** Pokud udělené poškození sníží hodnotu BO cíle pod 0, přebytečné poškození je následně odečteno z jeho relevantní dovednosti (většinou SIL). Takto poškozený cíl musí následně uspět v záchraně dané dovednosti (s touhle novou hodnotou), aby se vyvaroval *kritickému poškození* a zůstal schopen boje.
- **Efekt kritického poškození:** V případě neúspěchu obdrží *kritické poškození*. Stvoření zasaženo kritický poškození, leží na zemi a umírá. Nemůže dělat nic jiného než jen sýpat, sápat se a velmi pomalu se plazit po zemi. Pokud takové stvoření není do hodiny stabilizováno (třeba za pomocí bandáží nebo pomocí spojence po boji), zemře.
- **Monstra:** V případě monster, znamená kritické poškození většinou smrt. Některá monstra také mají speciální schopnosti, která se projeví, když dané monstrum způsobí kritické poškození.

### Ztráta dovednostních bodů

- **Síla:** Pokud je síla stvoření zredukována na 0, stvoření umírá.
- **Zručnost:** Pokud je zručnost stvoření zredukována na 0, stvoření je paralyzováno
- **Vůle:** Pokud je vůle stvoření zredukována na 0, stvoření není schopné přemýšlet nebo provádět akce.
- **Poškození mimo boj:** Pokud stvoření obdrží poškození mimo boj, udělené poškození se odečte přímo z relevantní dovednosti (většinou síla)

### Útěk

- **Útěk:** Útěk ze svízelné situace (například z obklíčení nepřáteli) vyžaduje bezpečný směr a místo k úniku, a také úspěšné záchranu HBI.

### Morálka

- **Spouštěč:** Strana (jen nehráčské postavy), která ztratí prvního člena nebo polovinu ze svého celkového počtu musí uspět v ověření morálky. V případě neúspěchu strana uteče, vzdá se nebo cokoliv jiného dle uvážení strážce.
- **Ověření morálky:** Je záchranný hod na VUL. Skupiny vedené nějkým vůdcem mohou použít VUL tohoto vůdce.

### Oddíly

Velké skupiny nepřátel (jako třeba armáda zombie) nebo gigantičtí nepřátelé (jako draci či obři) jsou považovány za oddíly.

- **Kritické poškození:** Oddíly na místo SIL se zachraňují proti VUL (případně VUL svého vůdce). Když oddíl obdrží kritické poškození, tak se rozpadne na samostatné členy nebo se dá na útěk. 
- **Zničení oddílu:** Když SIL oddílu dosáhne 0, oddíl je zničen.
- **Útoky proti oddílům:** Pokud jedinec útočí na oddíl, jeho útok je považován za *oslabený*. Neplatí pro *plošné* útoky.
- **Útoky oddílů:** Pokud oddíl útočí na jedince jejich útok jeho útok probíhá s +1k12 a je považován za *plošný*.

## Růst postav

Na místo často používané mechaniky získávání úrovní a zkušeností za zabíjení monster a získávání pokladu. Tato hra spoléhá na přirozenější vývoj postavy. Ten staví na těchto dvou základních pilířích: 

- **Vylepšování dovedností za selhání**
- **Růst na základě herních interakcí**

### Vylepšování dovedností za selhání

První mechanizmus pro postupný růst je nezávislý na okolnostech hry či kampaně samotné. 

- **Získávání zkušeností:** Pokaždé, když postava selže v záchranném hodu. Přičte si *1 zkušenostní bod* do dovednosti ve které selhal. Pokud postava nasbírá *5 zkušenostních bodů* v nějaké ze svých dovedností. Těchto 5 nasbíraných zkušenostních bodů si smaže a získá "novou úroveň" dané dovednosti.
- **Nová úroveň dovednosti:** Při získání nové úrovně, si může postava vybrat mezi *navýšením maximální hodnoty ovlivněné dovednosti* o *1* (max 20) nebo zvýšit své maximální *Body obrany (BO)* o *1*.

### Růst na základě herních interakcí

Hlavním a nejčastějším prostorem pro růst je interakce postavy s herním světem. Stejně jako se herní svět v průběhu kampaně rozvíjí, rozvíjí se i hráčské postavy. To může být na základě toho jak postava využije svých *volno-časových aktivit* (viz. mezi [dobrodružstvími](/Procedury/#mezi-dobrodruzstvimi)), jaká učiní rozhodnutí (například k jakým frakcím se přidá) a nebo prostě kumulativně dle toho, čemu se postava věnuje při hře samotné.

#### Zásady pro růst

- Růst je vždy vázán na konkrétní události ve hře, nikdy náhodný.
- Je důležitější, aby se postava růstem stala zajímavější a ne nutně silnější.
- Postavy nerostou jen proto, že zažili něco nového, ale především proto, že to na ně mělo nějaký trvalý dopad. 
- Postavy by měli mít příležitosti k růstu při hře stejně tak často, jako při volno-časových aktivitách.
- Růst by měl podbízet k dalším interakcím se světem a s jeho výzvami.
- Růst není odměnou ale pouze logickým důsledkem akcí postavy.
- Růst není vždy kontrolovatelný, změna může mít svou cenu a ne vžy musí být po chuti hráči, který za postavu hraje. Avšak snaha o zvrácení takových změn vede k dalšímu rozvoji příběhu a světa.
- Magické předměty (Arkany), poklady, frakce monstra a důležité nehráčské postavy. Poskytují výborný potenciál k nějakému tomu růstu.

#### Vhodný spouštěč růstu

Spouštěčem růstu může být ve směs cokoliv. Univerzálně lze však považovat za dobrý spouštěč, když postava provede nebo provádí aspoň dvě z následujících aktivit:

- Konzistentní a opakované akce snažící se dosáhnout specifického cíle.
- Podstoupení zřejmého rizika s významnými následky.
- Pravidelná interakce s unikátním předmětem, stvořením či entitou. 

#### Příklady růstu na základě herních interakcí

Pár příkladů vhodného růstu (v angličtině, odkaz na stránky Cairn)

- [Interakce s něčím nebo někým neznámým](https://cairnrpg.com/second-edition/wardens-guide/growth/#interacting-with-something-or-someone-they-do-not-understand)
- [Dlouhodobá manipulace nebo vystavení se magickému grimoáru (spellbook) či magickému předmětu (relic)](https://cairnrpg.com/second-edition/wardens-guide/growth/#long-term-exposure-or-manipulation-of-a-spellbook-or-relic)
- [Navázání vztahu se velmi mocným stvořením](https://cairnrpg.com/second-edition/wardens-guide/growth/#forging-a-relationship-with-a-being-of-great-power)
- [Překonání dlouhodobého soka](https://cairnrpg.com/second-edition/wardens-guide/growth/#overcoming-a-long-time-woe-misdeed-or-foe)
- [Zranění nebo nákaza](https://cairnrpg.com/second-edition/wardens-guide/growth/#injury-or-contamination)
- [Chybami se člověk učí](https://cairnrpg.com/second-edition/wardens-guide/growth/#learning-through-trial-and-error)
- [Úspěch či neúspěch na vzdory přirozenému talentu](https://cairnrpg.com/second-edition/wardens-guide/growth/#success-or-failure-despite-a-natural-talent-or-ability)
- [Postup ve frakci](https://cairnrpg.com/second-edition/wardens-guide/growth/#faction-advancement)
- [Rozřešení vazby (bond) nebo znamení (omen)](https://cairnrpg.com/second-edition/wardens-guide/growth/#resolution-of-a-bond-or-omen)
