# Pravidla hry

<img src="/assets/prav_hry.webp"/>

## Nástroje potřebné ke hře

Ke hře jsou zapotřebí minimálně následující nástroje.

**Deník Postavy:** Je libovolný list papíru, sešit či elektronický záznam, ve kterém jsou zapsány všechny údaje a statistiky hráčovy postavy.

**Tužka:** Nebo jiný způsob zapisování poznámek do deníku postavy.

**Strážce:** Ochotný hráč, který si pro ostatní připraví dobrodružství a sám na sebe vezme, často na první pohled děsivou, roli průvodce hrou.

### Kostky

Stejně jako spousta dalších stolních her. I tato používá sadu zvláštně tvarovaných kostek. Tyto kostky používají následující notaci:

<p><img src="/assets/d4.png" alt="k4" width="15"> <span><b>k4</b> - Čtyř-stěnná kostka.</span></p>

<p><img src="/assets/d6.png" alt="k6" width="15"> <span><b>k6</b> - Šesti-stěnná kostka.</span></p>

<p><img src="/assets/d8.png" alt="k8" width="15"> <span><b>k8</b> - Osmi-stěnná kostka</span></p>

<p><img src="/assets/d10.png" alt="k10" width="15"> <span><b>k10</b> - Deseti-stěnná kostka</span></p>

<p><img src="/assets/d12.png" alt="k12" width="15"> <span><b>k12</b> - Dvanácti-stěnná kostka</span></p>

<p><img src="/assets/d20.png" alt="k20" width="15"> <span><b>k20</b> - Dvaceti-stěnná kostka</span></p>

**Více kostková notace:** Pokud je vyžadován hod více kostek naráz, je počet hozených kostek indikován před *k*. Například *2k6* znamená: Hoď 2 šesti-stranné kostky a sečti výsledek.

**Posílení kostek:** Pokud efekt (většinou útok) je zapsán jako *1k8+1k8*, znamená to, že hráč si na vyhodnocení hodí *2k8*, ale bere jen *nejvyšší výsledek* z těchto dvou kostek. Stejně tak pokud efekt udává *+1k12*. Znamená to, že se k hodu přihodí *1k12* a opět se bere jen ten *nejvyšší hod ze všech hodů*.

**Zaokrouhlování:** Pokud dojde na situaci, kdy je třeba zaokrouhlit nějaké číslo na celé. Vždy se zaokrouhluje v neprospěch hráče.

<img src="/assets/sep_line.png"/>

## Hlavní herní smyčka

Ať už je vaše dobrodružství založeno na prozkoumání kobek, rozplétání politických intrik v městském státě a nebo chcete prozkoumávat hloubky vesmíru. Hra se vždy řídí následující herní smyčkou.

1. **Popis:** Strážce popíše situaci ve které se hráčské postavy nachází. Prostředí, smyslové vjemy, objekty, monstra a jiné zajímavosti.
2. **Doptávání:** Hráči se doptají strážce na nejasnosti, aby mohli udělat dobře informované rozhodnutí.
3. **Akce:** Když hráči usoudí, že mají všechny potřebné informace. Vžijí se do svých postav a rozhodnou se jak budou jejich postavy v nastíněné situaci reagovat a co budou dělat.
4. **Rozhodnutí strážce:** Na základě popisů od hráčů se strážce rozhodne jak bude jejich akce vyhodnocovat.
5. **Rozřešení:** Akce postav jsou rozřešeny. Pokud je třeba, kostky jsou vrženy. Strážce popíše následky těchto akci a co se děje dál. Zpět na první krok. 

<img src="/assets/sep_line.png"/>

## Základy

### Dovednosti

Každé stvoření ve hře disponuje 3-mi základními dovednostmi, které slouží k *záchranným hodům* ale také jako *prostředky*, které mohou být spotřebovány. Lze se na ně dívat jako takové "životy" pro různé kategorie aktivit.

- **Síla (SIL):** Využívá se k záchranným hodům vyžadující fyzickou sílu a odolnost. Například při aktivitách jako jsou zvedání těžkých věcí, ohýbání mříží, odolání smrtelným zraněním či jedu a podobně.
- **Hbitost (HBI):**  Využívá se k záchranným hodům vyžadující zručnost, rychlost a rovnováhu. Například při uhýbání, šplhání, plížení, udržování rovnováhy, bojových manévrech a podobně.
- **Vůle (VUL):** Využívá se k záchranným hodům vyžadující inteligenci, sílu vůle či kouzlo osobnosti. Například při přesvědčování, zastrašování, používání magie a podobně.

### Záchranné hody

Záchranný hod je hod kostkou za účelem vyvarování se negativním následkům riskantní akce.

- **Podhoď dovednost:** Záchranný hod na dovednost probíhá hodem *1k20* a porovnání výsledku s relevantní dovedností. Pokud je výsledek *menší nebo roven* hodnotě dovednosti, jedná se o *úspěch*. Hody přirozených *1* jsou vždy *úspěch* a hody přirozených *20* vždy *neúspěch*.
- **Soupeření:** Pokud se dvě stvoření snaží provést protichůdnou akci (například 1 stvoření drží dveře druhé se je snaží prorazit). Záchranný hod podstupuje to stvoření, které je více ohromeno následkem takové akce.
- **Spolupráce:** Podílí-li se několik stvoření společnými silami na jedné akci. Záchranný hod podstupuje to stvoření, je více ohromeno následkem takové akce (většinou stvoření s nejnižší relevantní dovedností).

!!! note "Ověřovací hody"
	Tato hra *NEPOUŽÍVÁ* ověřovací hody, pouze hody záchranné. V praxi to znamená, že pokud má postava *dostatek času* na provedení akce, vhodné *nástroje* a *lze předpokládat, že by akci dokázala* (třeba na základě původu či předešlých zkušeností). Automaticky uspěje! Strážce si může na základě akce vyžádat záchranný hod, ale pouze tehdy, když hrozí významné negativní následky.

### Kostka osudu (hod štěstí)

Pokud je výsledek nějaké události nejasný nebo ve směs náhodný. Lze se na vyhodnocení zeptat kostky osudu.

- **Hod K6:** Výsledky *>=4* jsou obecně prospěšnější pro hráče. Zatím co výsledky *<=3* jsou pro hráče spíše nepříznivé. 

### Body obrany (BO), odpočinek a léčení

- **Body obrany (BO):** Každé stvoření disponuje body obrany. Ty představují schopnost stvoření vyvarovat se zranění v přímém boji.
- **Krátký Odpočinek (průzkumná akce):** Pokud má postava chvilku bezpečí, může si krátce odpočinout a tím doplnit všechny své *Body obrany (BO)*.
- **Léčení ztráty dovednostních bodů:** Ztracené dovednostní body mohou být vyléčeny několika způsoby. *1k6 dovednostních bodů*, lze vyléčit odpočinkem do dalšího dne. Alternativně si lze body dovedností vyléčit zaplacením léčitele či jiným vhodným zdrojem potřebné expertízy. *Týdenní odpočinek* však vždy *vyléčí všechny dočasně ztracené dovednostní body*.

### Nosnost

Nosnost postavy udává, kolik výbavy a jiných předmětů může mít postava v jednu chvíli u sebe. Výbava postavy se umisťuje do tak zvaných *Slotů* v *inventáři*.

- **Inventář:** Je abstraktní pojem pro umístění předmětů postavy. V logice hry postava uchovává své předměty různě na svém těle. První 2 sloty jsou vymezeny pro ruce a ostatní předměty jsou například na opasku, v kapsách, přivázané na zádech či v batohu.
- **Sloty:** Všechny předměty, pokud není uvedeno jinak, zabírají *1 slot*. Pokud lze předmět považovat za *neskladný* (vyžaduje 2 ruce k manipulaci), zabírá sloty *2*. Některé předměty jsou také označeny jako *zanedbatelné*. Tyto předměty, v rámci rozumných mezí, nezabírají žádné místo v inventáři.
- **Nosnost:** Nosnost hráčské postavy je *12 slotů*.
- **Rozšíření nosnosti:** Postavy mohou rozšířit svou nosnou kapacitu pomocí všelijakých vozíků, povozů, zvířat, družiníků, či nějakých magických předmětů.

!!! note "NE-Zanedbatelnost magických předmětů"
	Magické předměty, s výjimkou svitků, nemohou být nikdy *zanedbatelné*. Například běžný prsten je zanedbatelný. Zatím co prsten kočky, který tě zachrání při pádu z výšky nikoliv.

### Vyčerpání

- **Vyčerpání:** Postava, která není schopna obstarat své základní životní potřeby (jídlo, pití spánek) se stává *vyčerpanou* a také ztratí 1 bod z každé dovednosti za každý den, kde není schopna tyto potřeby obstarat. Vyčerpaná postava si nemůže doplnit *body obrany* a ani vyléčit *ztracené dovednostní body*.

### Brnění

- **Brnění:** Před odpočítáním poškození z BO cíle. Je tohle poškození sníženo o hodnotu brnění až na potencionální 0.
- **Štíty:** Poskytují bonus +1 k brnění (Mohou poskytovat i jiné bonusy na základy toho jak je popsáno jejich využití).
- **Přilbice:** Chrání před traumaty hlavy. Může být zničena pro jednorázové snížení příchozího poškození o *1k4* nebo pro předejití či částečné předejití některých jizev (např. kompletní ochrana proti jizvě "Nikdy jako dřív" nebo částečná ochrana proti "Odhozen").
- **Maximální brnění:** Postavy a příšery nemohou mít hodnotu brnění nikdy vyšší než *3*.

### Reakce

Pokud se hráčská postava poprvé setká s NPC a z dané situace není jasné, jak by NPC zareagovalo. Lze určit jeho reakci *hodem štěstí*. Výsledek lze interpretovat následující tabulkou. 

| 1k6   |   Reakce    |
| ----- | :---------: |
| 1     | Nepřátelská |
| 2 - 3 |  Obezřetná  |
| 4 - 5 |   Zvídavá   |
| 6     |  Přátelská  |

## Konflikt

<img src="/assets/prav_hry_combat.webp"/>

### Kola

- **Kolo:** Představuje přibližně *10 vteřin* času, během kterého všechny strany konfliktu odehrají svůj tah. Pokud není stanoveno jinak, hráčské postavy odehrávají své tahy jako první. Výsledky všech tahů jedné strany jsou vyhodnoceny strážcem *najednou*.
- **První kolo:** Pokud ze situace nebo schopností postav nevyplývá jinak, všechny hráčské postavy musí v prvním kole boje podstoupit záchranu *HBI*. Pokud neuspějí, první kolo vynechávají.
- **Překvapení:** Z kontextu scény může vyplývat, že některé ze stran konfliktu je překvapená. Hodnota BO u překvapených jedinců je ignorována během tahu těch, co překvapení způsobili.
- **Následující kola:** Ve všech následujících kolej sou vždy hráčské postavy na tahu první a nemusí již podstupovat další záchranu HBI.

### Tahy

- **Aktivity během tahu:** Stvoření během svého tahu se může přesunout a provést akci (specificky v tomto pořadí). Všechny akce dané strany (především způsobené poškození) se vyhodnotí naráz na konci tahu dané strany.
- **Akce:** Za akci lze považovat útok, seslání kouzla, další přesun a nebo jiná smysluplná akce. Pokud je daná akce riskantní, strážce si může vyžádat hod na záchranu relevantní dovednosti nebo hodit na záchranu relevantní dovednosti za ovlivněné stvoření.
- **Drobné akce:** Hráči mohou během svého tahu provádět i drobné akce jako je třeba obměna výbavy či drobné interakce s prostředím (např. otevírání a zavírání dveří)

!!! note "Pohyb na čtvercové síti"
	Je-li potřeba odehrávat konflikt na čtvercové síti. Lze uvažovat, že se stvoření může pohnout o tolik polí za kolo, kolik je jeho hodnota HBI. U stvoření, které lze považovat za "rychlé", jako je třeba kůň. Lze tuto hodnotu zdvojnásobit nebo jinak smysluplně navýšit.

### Měření vzdáleností

Pro měření vzdáleností v boji se pro zjednodušení používají **abstraktní vzdálenosti** a **zóny**.

**Abstraktní vzdálenosti**

Se dělí do následujících typů:

- **Blízko:** Cokoliv se nachází ve stejné zóně, je blízko. Lze na to zaútočit útokem na blízku či schopnostmi vyžadující dotek.
- **Poblíž:** Cokoliv k čemu se lze dostat během jednoho tahu, je poblíž. Většinou se jedná o vedlejší zóny.
- **Daleko:** Cokoliv k čemu se nelze dostat během jednoho tahu, ale lze na to seslat kouzlo nebo dostřelit, je daleko. 
- **Mimo dosah:** Cokoliv lze vidět, avšak nelze zasáhnout žádnou schopností, kouzlem či útokem, je mimo dosah.

**Zóny**

Zóny jsou abstraktní výřezy bojiště nespecifikované velikosti (Nikdy však větší jak 100 metrů čtverečných). Zóny mohou mít speciální efekty, mít mezi sebou specifické přechody a obecně by měli dělat bojiště zajímavější a členitější.

### Útok a poškození

- **Útok:** Útočník uděluje poškození určenou kostkou poškození použité zbraně.
- **Poškození:** Když jedinec obdrží poškození v boji. Ztratí tolik BO rovno obdrženému poškození. Pokud jedinec obdržel více poškození než je jeho hodnota BO, přebytečné poškození se odečte z jeho relevantní dovednosti (většinou SIL) a musí podstoupit záchranný hod proti *kritickému poškození*.
- **Jizva:** Obdrží-li jedinec tolik poškození, že jsou jeho BO sníženy přesně na 0 obdrží [jizvu](/Zakladni_pravidla/#jizvy).
- **Skupinový útok:** Pokud na cíl útočí více útočníků. Strážce si poznačí nejvyšší udělené poškození a na konci tahu udělí cíli těchto útoků pouze tohle nejvyšší poškození.
- **Bojové manévry:** V případě speciálních útoků jako je odzbrojení či shození na zem. Strana, která je nejvíce ohrožena následky manévru podstoupí záchranný hod (většinou na HBI).

!!! example "Alternativní varianta: Společně jsme silnější"
	Možnou variantou pro vícenásobný útok. Je vzít nejvyšší zdroj poškození a přičítat +1 k poškození za každou další zdroj poškození s hodnotou 4+, schopný zranit nepřítele.

### Modifikátory útoků

- **Oslabený útok:** Útok za nevýhodných okolností (jako je například skrz kouř či se svázanýma rukama) je považován za oslabený. Oslabený útok vždy uděluje pouze *1k4 poškození* a nemůže čerpat bonusová poškození (pokud strážce nerozhodne jinak).
- **Posílený útok:**  Útok za výhodných okolností může poskytnout bonusové poškození označované jako například *+1k8*. Tohle bonusové poškození se háže jako součást běžného hodu na poškození a udělen je pak pouze nejvyšší dosažený výsledek.
- **Plošné:** Zbraně a útoky s touto vlastností, zasáhnou všechna stvoření v oblasti. Poškození se háže za každé ovlivněné stvoření zvlášť. Pokud z popisku efektu nebo ze situace není jasné kolik cílů může být efektem ovlivněno, lze tak určit počet cílů hodem stejnou kostkou poškození jako je u efektu uvedena.
- **Útok dvěma zbraněmi:** Pokud stvoření útočí dvěma zbraněmi, druhá zbraň poskytuje posílení ve výši své kostky poškození. Většinou se zapisuje následovně: "dva nože (1k6+1k6, *neskladné*)".

### Útok na dálku

- **Dostřel:** Zbraněmi na dálku lze efektivně útočit na nepřítele dostatečně blízko na to, aby bylo vidět bělmo jeho očí. Útok na mimořádně vzdálené cíle je považována za *oslabený útok*.
- **Ohrožení:** Pokud je stvoření útočící na dálku v ohrožení útokem na blízku nepřítele, nemůže provést útok střelnou zbraní (většinou vyplývá z kontextu scény).
- **Munice:** Předpokládá se, že ke každé střelné zbrani má její majitel i dostatek munice pro její používání. Pokud neexistuje ve fikci hry důvod proč by ji neměl.


### Kritické poškození

- **Vyhodnocení:** Pokud udělené poškození sníží hodnotu BO cíle pod 0, přebytečné poškození je následně odečteno z jeho relevantní dovednosti (většinou SIL). Takto zraněný cíl musí následně uspět v záchraně dané dovednosti (s touhle novou hodnotou), aby se vyvaroval *kritickému poškození* a zůstal schopen boje.
- **Efekt kritického poškození:** V případě neúspěchu obdrží *kritické poškození*. Stvoření zasaženo kritický poškození, leží na zemi a umírá. Nemůže dělat nic jiného než jen sýpat, sápat se a velmi pomalu se plazit po zemi. Pokud takové stvoření není do hodiny stabilizováno (třeba za pomocí bandáží nebo jinou pomocí), zemře.
- **Monstra:** V případě monster, znamená kritické poškození většinou smrt. Některá monstra také mají speciální schopnosti, která se projeví, když dané monstrum způsobí kritické poškození.

### Ztráta dovednostních bodů

- **Síla:** Pokud je síla stvoření zredukována na 0, stvoření umírá.
- **Hbitost:** Pokud je hbitost stvoření zredukována na 0, stvoření je paralyzováno
- **Vůle:** Pokud je vůle stvoření zredukována na 0, stvoření není schopné přemýšlet nebo provádět akce.
- **Poškození mimo boj:** Pokud stvoření obdrží poškození mimo boj, udělené poškození se odečte přímo z relevantní dovednosti (většinou síla)

### Útěk

- **Útěk:** Útěk ze svízelné situace (například z dosahu nepřátel) vyžaduje bezpečný směr a místo k úniku, a také úspěšné záchranu HBI.

### Morálka

- **Spouštěč:** Strana (jen nehráčské postavy), která ztratí prvního člena nebo polovinu ze svého celkového počtu musí uspět v ověření morálky. V případě neúspěchu strana uteče, vzdá se nebo cokoliv jiného dle uvážení strážce.
- **Ověření morálky:** Je záchranný hod na VUL. Skupiny vedené nějakým vůdcem mohou použít VUL tohoto vůdce.

### Oddíly

Velké skupiny nepřátel (jako třeba armáda zombie) nebo gigantičtí nepřátelé (jako draci či obři) jsou považovány za oddíly.

- **Kritické poškození:** Oddíly se na místo SIL zachraňují proti VUL (případně VUL svého vůdce). Když oddíl obdrží kritické poškození, tak se rozpadne na samostatné členy nebo se dá na útěk. 
- **Zničení oddílu:** Když SIL oddílu dosáhne 0, oddíl je zničen.
- **Útoky proti oddílům:** Pokud jedinec útočí na oddíl, jeho útok je považován za *oslabený*. Neplatí pro *plošné* útoky.
- **Útoky oddílů:** Pokud oddíl útočí na jedince jejich útok je posílen o *+1k12* a je považován za *plošný*.

## Růst postavy

<img src="/assets/prav_hry_growth.webp"/>

Na místo často používané mechaniky získávání úrovní a zkušeností za zabíjení monster a získávání pokladu. Tato hra spoléhá na přirozenější vývoj postavy. Ten staví na těchto tří základních pilířích: 

- **Jizvy**
- **Vylepšování dovedností za selhání**
- **Růst na základě herních interakcí**

### Jizvy

Prvním mechanizmem pro růst postavy jsou jizvy získané *v boji na život a na smrt*. Pokud obdržené poškození zredukuje *BO* hráčské postavy *přesně na 0*, obdrží jizvu z tabulky níže. Hodnota jizvy odpovídá ztraceným BO z daného útoku.

|      | Kolik jsi ztratil BO?                                        |
| :--- | :----------------------------------------------------------- |
| 1    | **Otřesen** - Tvé ruce a nohy se roztřásly z útoku, který tě málem zasáhl. Poté co se vzpamatuješ si hoď *1k6*. Pokud je výsledek vyšší než tvé BO. Vem si jej jako své nové BO. |
| 2    | **Šrám** - Hoď si *1k6* (*1 - Hlava nebo krk* \| *2 - Ruce* \| *3 - Oči* \| *4 - Hruď* \| 5 - *Nohy* \| *6 - Uši* ). Tahle rána zanechá jizvu. Poté co se zahojí, pokud jsou tvé *BO <= 2* hoď si *1k6* a o výsledek navyš své BO. |
| 3    | **Odhozen** - Byl si odhozen, upadl si na zem a praštil si se do hlavy. Jsi *vyčerpaný* dokud si pár hodin neodpočineš. |
| 4    | **Zatmění** - Úder do hlavy ti způsobil *1k6 poškození VUL*. Poté co se z tohohle stavu vzpamatuješ, pokud je tvé *BO <= 4* hoď si *1k6* a o výsledek navyš své BO. |
| 5    | **Už nikdy jako dřív** - V tvé hlavě se po úderu něco přeplo. Hoď si *1k6* (*1-2 - SIL a HBI* \| *3-4 - SIL a VUL* \| *5-6 - HBI a VUL*) a hodnoty výsledných dovedností trvale prohoď. |
| 6    | **Proražený orgán** - Jeden z tvých důležitých orgánů je proražen. Jsi vyčerpaný dokud neobdržíš dostatečnou odbornou pomoc. Navíc pokud do té doby obdržíš další kritické poškození tak zemřeš. Po zotavení pokud jsou tvé *BO <= 6* hoď si *1k6* a o výsledek navyš své BO. |
| 7    | **Zmrzačení** - Můžeš se sotva pohybovat doku si pořádně neodpočineš a neobdržíš odbornou pomoc. Po zotavení si hoď *3k6* výsledek je nová hodnota tvé dovednosti *HBI*. |
| 8    | **Něco upadlo** - Přišel si při boji o malou část svého těla. Hoď si *1k6* ( *1 - Nos* \| *2 - Ucho* \| *3 - Pár prstů* \| *4 - Pár zubů*  \| *5 - Oko* \| *6 - Kus svaloviny* ). Poté co se rána zahojí, pokud je tvé *BO <= 8* hoď si *1k6* a o výsledek navyš své BO. |
| 9    | **Urvaná končetina** - Jedna z tvých končetin je urvána nebo vyžaduje nutnou amputaci (Strážce určí která). Hoď si *záchranu na VUL*. Pokud uspěješ tvá *VUL* se zvýší o *1k6* (max 18). Poté co se zotavíš hoď si *3k6* výsledek je tvá nová hodnota dovednosti *SIL*. |
| 10   | **Rozbitá hlava** - Už ti to tak pálit nebude. Hoď si *2k6* výsledek je tvá nová hodnota dovednosti *VUL*, Také jsi vyčerpán doku si pořádně neodpočineš a neobdržíš odbornou pomoc. Jakmile se zbavíš vyčerpání a pokud jsou tvé *BO <= 10* hoď si *1k6* a o výsledek navyš své BO. |
| 11   | **Pronásledován smrtí** - Tento útok tě měl rozhodně zabít, ale nestalo se tak. Pronásledují tě noční můry o vlastní smrti. Pokud neuspěješ ve své další *záchraně proti kritickému poškození*. Ihned zemřeš hrozivou smrtí. |
| 12+  | **Smrtelné zranění** - Ležíš na zemi, umíráš a si vyčerpaný. Pokud nejsi do hodiny vyléčen tak zemřeš. Poté co se zotavíš si hoď *3k6*. Pokud je výsledek vyšší než hodnota tvé dovednosti SIL, je tahle hodnota tvou novou SIL. |

### Vylepšování dovedností za selhání

Druhý mechanizmus pro postupný růst je nezávislý na okolnostech hry či kampaně samotné.

- **Získávání zkušeností:** Pokaždé, když postava selže v záchranném hodu. Přičte si *1 zkušenostní bod* do dovednosti ve které selhal. Pokud postava nasbírá *5 zkušenostních bodů* v nějaké ze svých dovedností. Těchto 5 nasbíraných zkušenostních bodů si smaže a daná dovednost se mu navýší o 1 bod (max 18).

### Růst na základě herních interakcí

Hlavním a nejčastějším prostorem pro růst je interakce postavy s herním světem. Stejně jako se herní svět v průběhu kampaně rozvíjí, rozvíjí se i hráčské postavy. To může být na základě toho jak postava využije svých *volno-časových aktivit* (viz. mezi [dobrodružstvími](/Procedury/#mezi-dobrodruzstvimi)), jaká učiní rozhodnutí (například k jakým frakcím se přidá) a nebo prostě kumulativně dle toho, čemu se postava věnuje při hře samotné.

#### Zásady pro růst

- Růst je vždy vázán na konkrétní události ve hře, nikdy náhodný.
- Je důležitější, aby se postava růstem stala zajímavější a ne nutně silnější.
- Postavy nerostou jen proto, že zažili něco nového, ale především proto, že to na ně mělo nějaký trvalý dopad. 
- Postavy by měli mít příležitosti k růstu při hře stejně tak často, jako při volno-časových aktivitách.
- Růst by měl podbízet k dalším interakcím se světem a s jeho výzvami.
- Růst není odměnou ale pouze logickým důsledkem akcí postavy.
- Růst není vždy kontrolovatelný, změna může mít svou cenu a ne vžy musí být po chuti hráči, který za postavu hraje. Avšak snaha o zvrácení takových změn vede k dalšímu rozvoji příběhu a světa.
- Magické předměty, poklady, frakce, monstra a důležité nehráčské postavy. Poskytují výborný potenciál k nějakému tomu růstu.

#### Vhodný spouštěč růstu

Spouštěčem růstu může být ve směs cokoliv. Univerzálně lze však považovat za dobrý spouštěč, když postava provede nebo provádí aspoň dvě z následujících aktivit:

- Konzistentní a opakované akce snažící se dosáhnout specifického cíle.
- Podstoupení zřejmého rizika s významnými následky.
- Pravidelná interakce s unikátním předmětem, stvořením či entitou. 

#### Příklady růstu na základě herních interakcí

Pár příkladů vhodného růstu (v angličtině, odkaz na stránky Cairn)

- [Interakce s něčím nebo někým neznámým](https://cairnrpg.com/second-edition/wardens-guide/growth/#interacting-with-something-or-someone-they-do-not-understand)
- [Dlouhodobá manipulace nebo vystavení se magickému grimoáru (spellbook) či magickému předmětu (relic)](https://cairnrpg.com/second-edition/wardens-guide/growth/#long-term-exposure-or-manipulation-of-a-spellbook-or-relic)
- [Navázání vztahu se velmi mocným stvořením](https://cairnrpg.com/second-edition/wardens-guide/growth/#forging-a-relationship-with-a-being-of-great-power)
- [Překonání dlouhodobého soka](https://cairnrpg.com/second-edition/wardens-guide/growth/#overcoming-a-long-time-woe-misdeed-or-foe)
- [Zranění nebo nákaza](https://cairnrpg.com/second-edition/wardens-guide/growth/#injury-or-contamination)
- [Chybami se člověk učí](https://cairnrpg.com/second-edition/wardens-guide/growth/#learning-through-trial-and-error)
- [Úspěch či neúspěch na vzdory přirozenému talentu](https://cairnrpg.com/second-edition/wardens-guide/growth/#success-or-failure-despite-a-natural-talent-or-ability)
- [Postup ve frakci](https://cairnrpg.com/second-edition/wardens-guide/growth/#faction-advancement)
- [Rozřešení vazby (bond) nebo znamení (omen)](https://cairnrpg.com/second-edition/wardens-guide/growth/#resolution-of-a-bond-or-omen)
