# Pravidla hry

<img src="/assets/prav_hry.webp"/>

## Nástroje potřebné ke hře

Ke hře jsou zapotřebí minimálně následující nástroje.

**Deník Postavy:** Je libovolný list papíru, sešit či elektronický záznam, ve kterém jsou zapsány všechny údaje a statistiky hráčovy postavy.

**Tužka:** Nebo jiný způsob zapisování poznámek do deníku postavy.

**Pán jeskyně (PJ):** Ochotný hráč, který si pro ostatní připraví dobrodružství a sám na sebe vezme, často na první pohled děsivou, roli průvodce hrou.

### Kostky

Stejně jako spousta dalších stolních her. I tato používá sadu zvláštně tvarovaných kostek. Tyto kostky používají následující notaci:

<p><img src="/assets/d4.png" alt="k4" width="15"> <span><b>k4</b> - Čtyř-stěnná kostka.</span></p>

<p><img src="/assets/d6.png" alt="k6" width="15"> <span><b>k6</b> - Šesti-stěnná kostka.</span></p>

<p><img src="/assets/d8.png" alt="k8" width="15"> <span><b>k8</b> - Osmi-stěnná kostka</span></p>

<p><img src="/assets/d10.png" alt="k10" width="15"> <span><b>k10</b> - Deseti-stěnná kostka</span></p>

<p><img src="/assets/d12.png" alt="k12" width="15"> <span><b>k12</b> - Dvanácti-stěnná kostka</span></p>

<p><img src="/assets/d20.png" alt="k20" width="15"> <span><b>k20</b> - Dvaceti-stěnná kostka</span></p>

**Více kostková notace:** Pokud je vyžadován hod více kostek naráz, je počet hozených kostek indikován před *k*. Například *2k6* znamená: Hoď 2 šesti-stranné kostky a sečti výsledek.

**Zaokrouhlování:** Pokud dojde na situaci, kdy je třeba zaokrouhlit nějaké číslo na celé. Pokud není specifikováno jinak, vždy se zaokrouhluje dolů.

<img src="/assets/sep_line.png"/>

## Hlavní herní smyčka

Ať už je vaše dobrodružství založeno na prozkoumání kobek, rozplétání politických intrik v městském státě a nebo chcete prozkoumávat hloubky vesmíru. Hra se vždy řídí následující herní smyčkou.

1. **Popis:** Strážce popíše situaci ve které se hráčské postavy nachází. Prostředí, smyslové vjemy, objekty, monstra a jiné zajímavosti.
2. **Doptávání:** Hráči se doptají strážce na nejasnosti, aby mohli udělat dobře informované rozhodnutí.
3. **Akce:** Když hráči usoudí, že mají všechny potřebné informace. Vžijí se do svých postav a rozhodnou se jak budou jejich postavy v nastíněné situaci reagovat a co budou dělat.
4. **Rozhodnutí strážce:** Na základě popisů od hráčů se strážce rozhodne jak bude jejich akce vyhodnocovat.
5. **Rozřešení:** Akce postav jsou rozřešeny. Pokud je třeba, kostky jsou vrženy. Strážce popíše následky těchto akci a co se děje dál. Zpět na první krok. 

<img src="/assets/sep_line.png"/>

## Základní pravidla

### Dovednosti

Každé stvoření ve hře disponuje 4-mi základními dovednostmi, které slouží především k *ověřovacím hodům*. Dovednosti hráčských postav se pohybují v rozsahu *-5* až *+5*. U monster však mohou dosahovat daleko výše.

- **Síla (SIL):** Využívá se k ověřovacím hodům vyžadující fyzickou sílu a odolnost. Například při aktivitách jako jsou zvedání těžkých věcí, ohýbání mříží, bojových manévrech, odolávání toxinům a podobně.
- **Obratnost (OBR):**  Využívá se k ověřovacím hodům vyžadující hbitost, rychlost a rovnováhu. Například při uhýbání, šplhání, plížení, udržování rovnováhy, bojových manévrech a podobně.
- **Inteligence (INT):** Využívá se k ověřovacím hodům vyžadující znalosti, inteligenci a um. Například vybavování si informací, výroba předmětů, odemykání zámků, stopování, používání některých typů magie a podobně.  
- **Vůle (VUL):** Využívá se k záchranným hodům vyžadující sílu vůle, intuici či kouzlo osobnosti. Například při přesvědčování, zastrašování, používání některých typů magie a podobně.

### Ověřovací hody

Pokud se postava pokouší o *riskantní akci s potencionálními negativními následky*, často musí podstoupit ověřovací hod. Ten probíhá jako hod *1k20* + Hodnota ověřované dovednosti. Výsledek se pak vyhodnotí na základě porovnání s *hranicí úspěchu (HU)*. Hranici úspěchu a použitou dovednost určuje buď PJ nebo použitá herní procedura.

- **Soutěž:** Je variantou ověřovacího ho hodu. Kdy se výsledek ověřovacího hodu neporovnává s HU ale s výsledkem ověřovacího hodu soupeře. To může být třeba, když se dvě stvoření pokouší o vzájemně protichůdné akce. (Například pokus o přetlačení či odzbrojení nepřítele v boji).
- **Tajný hod:** Někdy může být třeba, aby hráč nevěděl zda něco provedlo úspěšně nebo ne, dokud neuběhne určitý čas. V takový případech lze použít tajný hod, který háže PJ s hráčovými modifikátory a výsledek mu prozradí až nastane správný čas.

#### Stanovení HU

Pj vybere HU na základě svého mínění o obtížnosti dané akce. Obtížnosti jsou *Lehká*, *Normální*, *Těžká*, *Velmi Těžká* a *Nemožná*.

- **Lehká:** U lehkých aktivit reálně nehrozí žádné významné následky a tedy není třeba ověřovací hod vůbec podstupovat.
- **Normální (HU 10):** Vhodná pro naprostou většinu riskantních akcí.
- **Těžká (HU 15):** Vhodná pro akce probíhajících za stížených podmínek, jako je například stopování za deště či odemykání rezavého zámku.
- **Velmi Těžká (HU 20):** Vhodné pouze pro okrajové případy, kdy má mít hráč jen krajní šanci na úspěch.
- **Nemožná:** Jak název napovídá. Pokud není akce možná, žádný hod kostkou nedokáže opak.

#### Vyhodnocení ověřovacího hodu

Výsledek hráčova hodu je ve finále porovnán s HU následujícím způsobem.

- **Kritický neúspěch (Výsledek < HU o 10 nebo více):** Akce se nepovedla a hráč utrpí nejhorší možné následky. 
- **Neúspěch (Výsledek < HU):** Akce se nepovedla a hráč utrpí následky.
- **Úspěch (Výsledek >= HU):** Akce se povedla bez vážných následků.
- **Kritický úspěch (Výsledek >= HU o 10 nebo více):** Akce se povedla nad očekávání.

**Přirozených 1 a přirozených 20**

Pokud na k20 padne nemodifikovaná 1 sníží se stupeň úspěchu o 1 (většinou z neúspěchu na kritický neúspěch). Padne-li nemodifikovaná 20 stupeň úspěchu se naopak zvýší (většinou z úspěchu na kritický úspěch.)

**Výhoda a Nevýhoda**

Speciální schopnosti, perky a výjimečné situace v boji mohou uvalit na ověřovací hod *výhodu* nebo *nevýhodu*.

- **Výhoda:** Při výhodě se hází 2k20 na místo 1k20 a použije se lepší výsledek.
- **Nevýhoda:** Při nevýhodě se pak hází 2k20 na místo 1k20 a použije se horší výsledek.

!!! note "Rada pro PJ: Obtížnost a Výhoda"
	Výhoda a nevýhoda je něco co postihne hráče jako následek speciálních efektů či podmínek. PJ určující obtížnost aktivity by však měl preferovat posun obtížnosti HU než začne rozdávat výhody a nevýhody (Při boji však často jiná možnost není).

!!! note "Rada pro PJ: Kdy neházet"
	Obecně je dobré se řídit pravidlem: *"Čas, nástroje a znalosti"*. Pokud postava splňuje všechny tyto tři podmínky a to že, není pod časovým tlakem, má potřebné nástroje a znalosti. A reálně nehrozí žádný negativní následek za neúspěch (ztráta směny v kobce je dostatečný následek.) Může uspět bez potřeby hodu na ověření. 

### Hod štěstí

Pokud je výsledek nějaké události nejasný nebo ve směs náhodný. Lze se na vyhodnocení zeptat hodem štěstí.

- **Hod K6:** Výsledky *>=4* jsou obecně prospěšnější pro hráče. Zatím co výsledky *<=3* jsou pro hráče spíše nepříznivé. 

## Atributy hráčských postav

Každá hráčská postava je definovaná následujícím atributy, které má každý hráč poznačené ve svém deníku postavy.

### Rasa

Každá hráčská postava je příslušníkem nějaké fantastické rasy. Ať už jsou to Trpaslíci, Elfové nebo obyčejní Lidé. Rasa většinou poskytuje nějaký bonus do života a many a nějakou speciální schopnost. Také může dát přístup k extra perkům. Více o dostupných hráčských rasách ==TODO:Link==.

### Původ

Původ popisuje nějakou životní zkušenost vzniklou před začátkem hry. Hráč se může pokusit aplikovat svůj původ na řešení problému ve hře a tím získat nějaké bonusy (většinou výhodu k ověřovacímu hodu). Výběr původu ==TODO:Link==

### Specializace

Specializace je hlavním gró postavy a dává jí naprostou většinu jejich speciálních schopností. Popis jednotlivých specializací lze nalézt ==TODO:link==

### Úroveň

Určuje sílu a zkušenosti postavy. Postava se zlepšuje s každou dosaženou úrovní. Nové úrovně poskytují extra kostku života (a many u kouzlených specializací) a každá sudá úroveň navíc i perk.

-   **Získávání úrovní:** Hráčské postavy získávají nové úrovně za významné milníky ve hře. Jako je splnění nějakého důležitého úkolu, Poražení silného nepřítele či vysvobození mocného artefaktu z prokletých kobek.
-   **Maximální úroveň:** Teoretická maximální úroveň je 10. Ale nic vám nebrání pokračovat i dále. Po 10. úrovni by však hráči ze svých specializací neměli nic získávat (včetně kostek života) pouze nové perky každou sudou úroveň.

### Body hrdinství (BH)

Speciální body, které slouží hráčům jako esa v rukávu a která, může PJ používat k odměňování hráčů (například za výborný role-play). Každý hráč začíná každé herní sezení s jedním BH a to nezávisle na tom, kolik BH měl daný hráč na konci posledního sezení. Body hrdinství se dají využít na následující věci:

-   **Přehodit hod:** Hráč může za *1 BH* přehodit, kterýkoliv svůj hod a vzít si nový výsledek. Hod se přehazuje jako celek, všechny kostky co jsou jeho součástí. Například hod na zásah z výhodou, by se znovu opakoval s výhodou. Poškození 3k6 by se znovu házelo jako 3k6.
-   **Stabilizovat:** ==TODO: Ujasnit si umírání==

### Dovednosti

Dovednosti jsou již rozebrány na začátku této kapitoly ==TODO:odkaz==. 

### Životy

Životy jsou nejdůležitějším zdrojem, jako postava má. Jelikož dokud jsou její životy větší jak 0, tak se může postava bránit a provádět akce. Životy se ztrácí obdržením poškození (na bázi 1:1) a lze jej získat zpět léčením (opět na bázi 1:1).  Jakou abstrakci životy reprezentují nechám na vás, co je však důležité je, že se tento atribut vyskytuje až ve třech formách.

-   **Maximální životy:** Maximální množství životů, které postava v jednu chvíli může mít.
-   **Aktuální životy:** Aktuální stav životů, reprezentující stupeň zranění postavy.
-   **Dočasné životy:** Mohou přesáhnout i maximální životy postavy a zranění se z nich odečítá přednostně. Pokud není efektem, co dočasné životy vytvořil, specifikováno jinak po 1 směně vyprchají.

**Přirozená regenerace:** Životy lze doplňovat různými způsoby. Nejběžnějším je však přenocování do dalšího dne. Pokud postava naplní své potřeby (třeba sní zásobu) a má nerušený spánek do dalšího dne (aspoň 8 hodin). Doplní si životy ve výši maxima kostky života své specializace (například 1k6 = 6).

#### Smrt ==TODO:TBD==

varianta 1 -> Cairn .. you down can trigger massaccer effects, Hodina na vyléčení jinak papá. (to bude bouncy), když přidám exhausted (-2 to all rolls), Death door (prach smrti)

### Magie

Magie nebo-li magická energie je používaná některými povoláními pro sesílání kouzel. Pokud postava nedisponuje schopností sesílat kouzla nemá přístup ani k magické energii. Magická energie co se týče fungování, je efektivně stejná jako životy. Více o magii a sesílání kouzel se lze dočíst ==TODO: Link==

### Esence

Esence je další zdroj, který mají hráčské postavy k dispozici. Esence je často využívaná k používání klíčových schopností dané specializace. Každá specializace začíná hru s maximem jednoho bodu esence.

-   **Doplňování:** Pokud postava od posledního doplňování esence použila aspoň 1 bod esence, může se pokusit o jeho doplnění. Doplnění probíhá tím, že se postava 1 směnu věnuje aktivitě spojenou se svou specializací (např. bojovník si brousí meč nebo kněz se modlí ke svému bohu). Po dokončení této aktivity se postavě doplní 1 bod esence.  Přenocování do dalšího dne vždy doplní všechny body esence.
-   **Získávání dalších bodů esence:** Pokud postava získá novou schopnost (třeba perk) využívající esenci. Zvedne se její maximum esence o 1. Absolutní maximum bodů esence je však 3.

### Obranné číslo (OČ)

Obranné číslo určuje jak těžké je zasáhnou postavu útokem v boji. Základní obranné číslo postavy bez brnění je *10*. Obranné číslo lze zvýšit různými schopnostmi, kouzly a nebo koupí lepší zbroje.

### Hybnost

Určuje kolik metrů je postava se schopna pohnout během svého tahu v boji. Je určena především rasou postavy. Ale lze ji modifikovat různými schopnostmi, kouzly nebo třeba koupí koně.

### Útoky

Zbraně a jejich statistiky nebo jiné formy útoků, které postava může provádět. Více o boji ==TODO: link==

### Jazyky

Většinou získané volbou rasy. Pokud by postava získala, z nějaké schopnosti nebo perku, nespecifikovaný jazyk. Může si vybrat jaký jazyk se naučí až ve chvíli, kdy se s daným jazykem setká ve hře.

-   **Inteligentní monstra:** Inteligentní monstra mají šanci *1-z-6-ti* (6 na hodu štěstí) že ovládají obecnou řeč.

### Perky

Dodatečné schopnosti získané postupem na vyšší úroveň. Otevírající nové možnosti postavy. Lze si vybírat se perků rasy (==TODO:tbd==), specializace nebo sady obecných perků dostupných všem specializacím.

-   **Získávání perků navíc:** Mimo zásah PJ (třeba odměnou v rámci kampaně) nemůže hráč získat více perků než umožňuje jeho úroveň. Může však (u perků u kterých to dává smysl) je vyměnit, v rámci investic a tréninku mezi dobrodružstvími. 

### Kouzla

Seznam kouzel, které postava může používat. Čarování je komplikovanější záležitost na delší povídání. Více tedy ==TODO: link==

### Vabavení

Zbraně, brnění a jiná výbava, kterou může postava aplikovat na řešení problému. Výběr výbavy a pravidla pro nosnost ==TODO: link==.

<img src="/assets/prav_hry_growth.webp"/>
