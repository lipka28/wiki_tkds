# Pravidla boje

## Souboje 

| BOJOVÁ SEKVENCE KAŽDÉ KOLO                                   |
| :----------------------------------------------------------- |
| *0. Iniciativa:* Každá strana hodí *1k10*. (remíza jde ve prospěch hráčů) |
| *1. Vítězná strana je na řadě:*<br /> a. Vyhodnocení dlouho trvajících efektů a Morálky (je-li třeba)<br /> b. Odehrání tahu <br /> - b1. Dlouhé akce<br /> - b2. Pohyb<br /> - b3. Běžné akce |
| *2. Ostatní strany jsou na řadě:* V pořadí iniciativy        |
| *3. Zpět na krok 1 dokud není souboj ukončen.*               |

**Iniciativa:** Hoď *1k10* Za každou účastnící se stranu. 

- *Vítěz:* Strana s nejvyšším hodem táhne první, ostatní táhnou v pořadí od nejvyššího hodu po nejnižší.  
- *Remíza:* Remíza jde ve prospěch hráčů. 

**Vyhodnocení trvajících efektů:** Pokud má na sobě stvoření nějaký efekt, který má specifikované trvání, tak se efekt chová následovně. Pokud má efekt trvání 1 kolo nebo delší, tak aplikuje svůj efekt a sníží své trvání o 1 kolo. 

!!! note "Příklad: Hoří!"
    Cíl, který hoří 2 kola jako následek zásahu hořící lahvičkou oleje. Obdrží na začátku svého prvního tahu *1k8* poškození a trvání efektu se sníží ze *2* na *1*. Na začátku svého druhého tahu obdrží opět *1k8* poškození a trvání efektu se sníží na *0*.

**Morálka:** Stvoření mohou být ovlivněny svou morálkou a při výrazných zvratech v boji se dát na ústup nebo se vzdát. Ověření morálky probíhá hodem *2k6* proti hodnotě morálky stvoření. Úspěšný hod je *roven nebo nižší* jako hodnota morálky stvoření. V případě neúspěchu stvoření většinou uteče nebo se vzdá. Pokud stvoření během setkání *2x uspěje* v ověření morálky, tak bojuje až do své smrti. 

!!! note "Příklad: Zvraty v boji"
    Zvratem v boji může být například: první zabití ve skupině, zabití aspoň poloviny jedinců v dané skupině či zabití vedoucího skupiny.

**Odehrání tahu:** Stvoření v dané skupině odehrávají svůj tah naráz. Rozdělen do 3 fází. Každý v dané skupině musí odehrát nebo přeskočit danou fázi, aby se mohla začít vyhodnocovat fáze další. Fáze jsou následující:

- **Dlouhá akce:** Stvoření ve skupině mohou začít provádět svou dlouhou akci. Za dlouhé akce se považují akce, které zabírají celé kolo. Například sesílání kouzla, či vybavení předmětu z inventáře. Alternativně stvoření, které chtějí provést svou běžnou akci před pohybem, mohou tak udělat.
- **Pohyb:** Stvoření neprovádějící dlouhou akci se může pohnout až o svou hybnost. (Mimo stvoření, která jsou ve vzájemném ohrožení.)
- **Běžná akce:** Stvoření, která ještě tak neučinili, mohou provést své běžné akce. Za běžnou akci je považován například útok, či použití vybaveného předmětu.

!!! Example "Varianta pravidla: Popořadě"
    Ve hrách, kde mají hráči omezenou schopnost komunikovat (Například při hraní v chatu přes Discord). Je v zájmu zrychlení boje vhodné, aby si hráč odehrál všechny své fáze. Než se dostane na tah další hráč.

**Pohyb:** Za pohyb se považuje téměř jakákoliv změna pozice. Ať už je to chůze, běh, plavání, létání, šplhání, skok z rozběhem nebo třeba zhoupnutí se na laně. Včetně drobných manipulací prostředí, jako je otevření dveří či převrácení stolu pro krytí. Některé druhy pohybu či pohyb na specifickém terénu, může aplikovat postihy hybnosti.

**Vzájemné ohrožení:** Stvoření, které provedlo nebo na které byla provedena útočná akce na blízku. Je s daným stvořením ve vzájemném ohrožení. Pro všechna stvoření ve vzájemném ohrožení platí následující omezení:

- *Útoky na dálku* - Mají šanci 3 z 6-ti že automaticky minou.
- *Používání nebo manipulace s předměty* - Mají šanci 3 z 6-ti že se předmět nepoužije a upadne na zem (některé předměty se mohou rozbít)
- *Čarování kouzel* - Má šanci 3 z 6-ti že se kouzlo povedlo seslat.
- *Strategický pohyb* - Stvoření se může pohnout polovinou své maximální hybnosti. Lze se tak vyvázat ze vzájemného ohrožení. 
- *Útěk* - Stvoření se vzdá své akce a může se pohybovat svou plnou rychlostí. Do začátku příštího tahu stvoření probíhají všechny útoky proti stvoření s bonusem +2 na zásah. Pokud má stvoření štít, tak jeho bonus do OČ se na tyto útoky nevztahuje.
- *Obklíčení* - Pokud je stvoření ve vzájemném ohrožení se *3-mi* nebo více nepřáteli. tito nepřátelé mají bonus *+1* na zásah stvoření. Neplatí u výrazně větších stvoření. 

!!! Example "Varianta pravidla: Flanking"
    Pokud se k odehrání bojů používá strategická čtvercová síť. Lze nahradit pravidlo *obklíčení* variantou *flanking*. Ke *flanku* dochází stojí-li nepřítel mezi dvěma naproti sobě stojícím spojencům, kteří ně něj útočí z blízka. Přesně řečeno. Pokud nakreslená linka vedoucí ze středu dvou tokenů spojenců. Protíná dva protilehlé rohy čtverců nebo dvě protilehlé stěny čtverců, na kterém stojí token nepřítele. Mají tito dva spojenci bonus +2 k zásahu nepřítele. Opět neplatí pro výrazně větší nepřátele.

**Dosah útoků:** Dosah útoku je dán velikostí zbraně. U zbraní na blízku u kterých dává smysl házení je maximální vzdálenost hodu dána sílou nositele.

**Zóny dosahu (optional):** Některé skupiny mohou chtít využít abstraktnější metodu hlídání vzdáleností. Obzvlášť pokud preferují odehrávání soubojů v tzv. *"Theatre of mind"*, kde měření přesných vzdáleností je spíše na obtíž. Vzdálenosti mohou být rozděleny do těchto abstraktních skupin:

- *Blízko* (0 - 5 metrů) - Přesun k cíli je možný během jednoho kola. Na cíle blízko jsou možné všechny druhy útoků avšak útoky na dálku mohou být penalizovány.
- *Poblíž* (6 - 25 metrů) - Přesun k cíli je možný během pár kol (až 5). Na cíle poblíž jsou možné útoky jen hozenými zbraněmi a všemi typy střelných zbraní.
- *Daleko* (26 - 50 metrů) - Přesun k cíli je možný břehem několika kol (až 10). Na cíle daleko jsou možné pouze útoky střelnými zbraněmi. S tím, že malé střelné zbraně útočí s nevýhodou.
- *Velmi daleko* (51 - 100 metrů) - Přesun k cíli je možný během několika kol (až 20). Na cíle velmi daleko jsou možné pouze útoky středními a velkými střelnými zbraněmi. S tím, že střední střelné zbraně útočí s nevýhodou
- *Extrémně daleko* (101+ metrů) - Přesun k cíli může trvat desítky až stovky kol nebo dokonce nemusí být možný. Pokud PJ uváží může povolit útok velkou střelnou zbraní avšak pouze s nevýhodou. 

**Cíl v úkrytu** **Kompletní krytí:** Cíle co jsou kompletně schované v úkrytu není možné trefit střelnou zbraní. Cíle co jsou v částečném úkrytu mohou mít bonus do OČ, proti střelným zbraním, v rozsahu +1 až +4 dle uvážení. (malý stůl může být +1, zatímco hustý les může být +4)

**Další na tahu:** Opakuj kroky 1a a 1b pro každou stranu konfliktu v pořadí iniciativy. 

## Útok obecně

**NAT 1 a NAT 20:** Hody přirozené *1* jsou považovány za kritický neúspěch. Hod přirozené *20* je považován za kritický zásah. 

**Kritické zásahy:** Uděluje maximální možné poškození (Určené maximální hodnotou na kostce poškození dané zbraně včetně bonusů). Pro účely vyhodnocování speciálních efektů jsou i běžné útoky za plné poškození považovány za kritické zásahy.

**Kritický neúspěch (Optional):**  PJ může při hodu přirozené *1* počastovat postavu adekvátním avšak ne příliš zdrcujícím trestem. Pokud se nic nedaří vymyslet. Při útoku na blízko lze ke zbrani útočníka přičíst *"rýhu"*. Pokud zbraň nasbírá *3 rýhy*. *Zbraň se rozbije*. Při střelbě pak postava může zasáhnout libovolný cíl v cestě (mimo původního cíle) a udělit mu poloviční poškození. Kritické neúspěchy se nemohou stát se zbraní kvality +2 a výše.

**Nezranitelnost:** Některá stvoření jsou imunní vůči některým typům útoku. V takovém případě se i při úspěšném zásahu neuděluje poškození.

| HODY NA ÚTOK                                                 |
| :----------------------------------------------------------- |
| *1. Hoď 1k20*                                                |
| *2. Připočti modifikátory:* Bonus z povolání. Modifikátor síly při boji zblízka a zručnosti při boji na dálku. Nezapomeň také na krytí. Monstra mají modifikátory útoku ve svém stat-bloku. |
| *3. Stanov OČ:* Postavy i monstra mají OČ napsané ve svém stat-bloku. |
| *4. Výsledek:* Pokud je výsledek útoku stejný nebo vyšší než OČ cíle útok byl úspěšný, můžeš házet na poškození. |

**Poškození:** Útoky udělují tolik poškození kolik je stanoveno ve statistikách monstra nebo deníku postavy hráče. 

!!! note "Minimální poškození"
    Úspěšný zásah vždy udělí aspoň 1 poškození. (Pokud cíl není imunní)

**Typy poškození:** Některá stvoření mohou mít *odolnost* (poloviční poškození), *imunitu* (žádné poškození) nebo *slabost* (dvojnásobné poškození) proti některým typům útoků. Je na PJ aby tyto případné odolnosti a slabosti vyhodnotil. 

!!! note "Příklad: Ohnivý elementál"
    Ohnivému elementálovi, by zásah ohnivou koulí asi nic moc neudělal. Avšak smetením vodním proudem by mělo devastující účinky. 

**Perzistentní poškození:** Je typ poškození, které je většinou součástí nějakého dalšího efektu a uděluje se každé kolo, co se cíl nachází pod tímto efektem. Perzistentní poškození je vždy uděleno na konci tahu dané skupiny.

!!! note "Příklad: Hořící nestvůra"
    Nestvůra, která byla zapálena obdrží, podobu doby co bude hořet, *1k8* poškození jakmile celá její skupina (v iniciativě) odehraje svůj tah.

## Ostatní bojové situace

**Sprint:** Stvoření může v daném kole obětovat své akce a tím se pohybovat až dvojnásobkem své hybnosti.

**Improvizované zbraně:** Použití improvizované zbraně působí stejné poškození jako neozbrojený útok (1k2). Avšak neuděluje postih za boj beze zbraně.

**Boj dvěma zbraněmi:** Pokud postava používá 2 zbraně. Musí si při útoku vybrat, kterou útočí. Jsou-li obě zbraně na blízku a postava je s oběma trénovaná, získává bonus +1 do zásahu, poškození a OČ. 

**Bojové manévry:** Stvoření si může na místo poškození svou zbraní vybrat, že provede bojový manévry. Bojové manévry jsou věci jako: odstrčení protivníka, shození na zem, přidržení, odzbrojení a další podobné věci. Hráč musí deklarovat použití manévru na místo útoku předem. *Útočník i obránce* provedou *hod na zásah* včetně aplikovatelných modifikátorů. Ten kdo *přehodí výsledek soupeře aspoň o 5*, obdrží výsledný efekt manévru.

**Shození na zem:** Je-li stvoření shozeno na zem, tak všechny útoky na blízku proti němu probíhají s výhodou. Pokud se shozené stvoření pokusí útočit tak jeho útoky probíhají s nevýhodou. Kdokoliv se může zdarma vyvázat z boje na blízku se shozeným stvořením. *Postavení se zpět na nohy*, stojí stvoření všechnu jeho hybnost v daném kole. Postihy za shození na zem platí do začátku dalšího tahu od chvíle, kdy se stvoření postavilo.

**Připravená akce:** Postava nebo stvoření může obětovat svou akci v daném tahu, a připravit si akci na specifickou událost. Pokud tato událost do začátku příštího tahu postavy nenastane. Akce je ztracena. Připravenou akcí může být i selsání kouzla či použití předmětu.

!!! Note "Připravené akce a pohyb"
    Postava se může hýbat jak během tahu co akci připraví, tak během samotného použití připravené akce. Dohromady se však nemůže pohnout o víc než je hybnost dané postavy.

!!! Warning "Souběh akcí"
    Připravené akce a kouzla probíhají ve stejnou chvíli jako akce soupeře. Je tedy například možné aby se postava s nepřítelem zasáhly navzájem zbraní. Vyhodnocení takových situací záleží na PJ.

**Slepota:** Slepé stvoření se pohybuje náhodným směrem a všechny útoky na blízku co na něj cílí jsou s výhodou. Sám na blízku útočí s nevýhodou. Útoky na dálku nejsou možné. Pokud se chce oslepený pohybovat specifickým směrem jeho maximální hybnost je 1 metr. Rychlejší pohyb je náhodný.

**Coup de grâce:** Bezmocní nepřátelé. Jako například zmražení, paralyzovaní nebo třeba spící. Jsou zasaženi útokem bez potřeby házet na zásah. Lze tedy házet jen na poškození. PJ může povolit i automatický kritický zásah nebo okamžité zabití.

**Přemožení:** Pokud chce postava útočit bez způsobení smrtelného poškození musí tak oznámit před útokem a použít zbraň kterou takový útok dává smysl. Pokud by životy stvoření klesly kvůli takovému útoku na 0 nebo měně. Stvoření upadne do bezvědomí nebo se vzdá (Záleží na PJ).

**Nestabilní povrchy:** Pokud postavy bojují na nestabilním povrchu, jako jsou lodě na rozbouřeném moři nebo třeba když letí na hřbetu jiného stvoření. Tak jsou ovlivněni následujícími omezeními:

- *Útoky na dálku:* Probíhají s nevýhodou.
- *Kouzla*: Vyžadují hod s *HU 4*, aby se kouzlo povedlo seslat.
- *Magické předměty*: Mohou být používány normálně.

!!! note "Magické létání"
    Magické způsoby létání, jako je létající koberec nebo kouzlo létání, není považováno za nestabilní povrch. 

**Boj pod vodou:** Když postava bojuje pod vodou platí následující pravidla.

- *Penalizace:* Všechny útoky na blízku mimo těch bodných jsou házeny s nevýhodou. Poškození udělená Tupými nebo sečnými zbraněmi jsou poloviční. 
- *Útoky na dálku:* Útoky na dálku nejsou pod vodní hladinou většinou možné, pokud nejsou použity velmi specifické zbraně.