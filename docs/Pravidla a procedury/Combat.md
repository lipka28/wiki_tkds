# Pravidla pro boj

<img src="/assets/sep_line.png"/>

<img src="/assets/Combat.png"/>

<img src="/assets/sep_line.png"/>

## Souboje

| BOJOVÁ SEKVENCE KAŽDÉ KOLO                                   |
| :----------------------------------------------------------- |
| *1. Taste zbraně!*                                           |
| *2. Strana co je na řadě:*<br /> a. Ověření morálky (je-li třeba)<br /> b. Odehrání tahu <br /> c. Konec trvajících efektů |
| *2. Ostatní strany jsou na řadě*                             |
| *3. Zpět na krok 2 dokud není souboj ukončen.*               |

**Taste zbraně!:** Každý účastník boje hodí *1k20+Obratnost* (monstra většinou jen 1k20) a na základě svých hodů se seřadí do iniciativy. Pokud vznikla remíza mezi hráčem a nepřítelem, nepřítel má přednost. Stvoření se stejnou hodnotou iniciativy v rámci jedné skupiny, mohou hrát v libovolném pořadí si určí.

**Ověření morálky:** Stvoření mohou být ovlivněny svou morálkou a při výrazných zvratech v boji se vzdát nebo dát na útěk. Ověření morálky probíhá hodem *2k6* proti hodnotě morálky stvoření. Úspěšný hod je *roven nebo nižší* jako hodnota morálky stvoření. Pokud stvoření během setkání *2x uspěje* v ověření morálky, tak bojuje až do své smrti.

!!! note "Příklad: Zvraty v boji"
    Zvratem v boji může být například: první zabití ve skupině, zabití aspoň poloviny jedinců v dané skupině či zabití vedoucího skupiny.

<img src="/assets/round.png" width="20"> **Odehrání tahu:** Každý hráč ve skupině odehraje svůj tah. Hráč se může pokusit v podstatě o cokoliv co by se vešlo do 10-ti vteřin. Čistě z mechanického hlediska pak hráč může provést  *jednu strategickou akci*, *jednu běžnou akci* a *jednu reakci*. Hráč může také své kolo prokládat *volnými akcemi*. Všechny tyto "akce" se postavě obnoví pokaždé, když začne její tah. Jednotlivé akce fungují následovně.:

- <img src="/assets/action.png" width="20"> *Běžná akce:* Za běžnou akci se považuje jakákoliv pro boj mechanicky významná aktivita. Většinou jsou to věci jako útoky, seslání kouzla, použití předmětu či významná obměna výzbroje (změna držených zbraní). Akci lze také použít pro provedení aktivity vyžadující strategickou akci.
- <img src="/assets/saction.png" width="20"> *Strategická akce:* Za strategickou akci je považován převážně pohyb. Postavy a monstra však mají spoustu schopností, které lze aktivovat jako strategickou akci. Co se pohybu týče, stvoření se může pohnout až o svou hybnost. Za pohyb se považuje téměř jakákoliv změna pozice. Ať už je to chůze, běh, plavání, létání, šplhání, skok z rozběhem nebo třeba zhoupnutí se na laně. Alternativně se dá použít celý pohyb k posílení některých kouzel.
- <img src="/assets/reaction.png" width="15"> *Reakce:* Reakce je speciální akce, která umožní provést aktivitu i mimo tah stvoření, pokud jsou splněny podmínky jejího spouštěče. Stvoření nemůže na jeden spouštěč nikdy použít více jak jednu svou reakci.
- <img src="/assets/free.png" width="20"> *Volná akce:* Volné akce lze dělat kdykoliv během tahu avšak je čistě na PJ jak velký rozsah volných akcí dovolí a kolikrát je lze během tahu opakovat. Mezi volné akce patří například mluvení, tasení zbraně a nebo drobné interakce s prostředím. Jako je třeba otevření či zavření dveří nebo převrácení stolu pro poskytnutí krytí.

**Příležitostné útoky a úkrok:** Ta monstra, která lze považovat za trénované bojovníky, mají často schopnost *příležitostného útoku*, které jim umožňuje zaútočit jako reakci, když stvoření v okolí provede cokoliv jiného než útok na ně. Těmto příležitostným útokům se lze vyvarovat tím, že ohrožené stvoření provede *úkrok* jako *strategickou akci* a tím se posune o *2 metry* mimo dosah nepřítele.

!!! note "Pohyb na čtvercové síti"
    Pokud pro znázornění boje používáte čtvercovou síť, tak *1 pole* na síti představuje *1 metr* vzdálenosti. *Diagonálně* však *1,5 metru*. Na hexagonové síti není třeba tento rozdíl řešit.

!!! note "Tah monster"
    Monstra se většinou řídí stejnými pravidly boje jako hráči. Silná monstra však mohou mít výjimky z těchto pravidel. Jako například více útoků součástí jedné běžné akce nebo více strategických akcí či reakcí.

**Konec trvajících efektů:** Efekty, kterými jsou ovlivněni členové skupiny, která je na tahu, ukončí své trvání. Pokud tyto efekty mají delší trvání jak 1 kolo, zkrátí se jejich doba trvání o 1 kolo. Působí-li takový efekt poškození (například někdo hoří nebo plave v kyselině), poškození je uděleno v této fázi.

**Další na tahu:** Opakuj kroky *2a* až *2c* pro každou stranu konfliktu v pořadí iniciativy.

### Časté bojové situace

**Dosah útoků:** Dosah útoku je dán velikostí a typem zbraně.

**Cíl v úkrytu:** Cíle co jsou kompletně schované v úkrytu není možné trefit střelnou zbraní. Cíl v částečném úkrytu má *situační bonus do OČ* v rozsahu *-1* až *-4* PJ. (malý stůl může být -1, zatímco hustý les nebo mlha může být -4)

**Střelba přes spojence:** Je považováno za cíl v částečném úkrytu se *situačním bonusem +2 do OČ* cíle.

**Střelba na blízko:** Střelnou zbraní nelze střílet na cíle co jsou ve vzdálenosti *1 metr* nebo blíže.

<img src="/assets/sep_line.png"/>

## Útok obecně

| HODY NA ÚTOK                                                 |
| :----------------------------------------------------------- |
| *1. Hoď 1k20*                                                |
| *2. Připočti modifikátory a bonusy:* Bonus k útoku. Sílu při boji zblízka a Rozvahu při boji na dálku. Připočítávají se také různé bonusy a postihy z kouzel, předmětů a podobně. Monstra mají modifikátory útoku ve svém stat-bloku. |
| *3. Stanov OČ:* Postavy i monstra mají OČ napsané ve svém stat-bloku. |
| *4. Výsledek:* Pokud je výsledek útoku stejný nebo vyšší než OČ cíle útok byl úspěšný, můžeš házet na poškození. |

**Kritický úspěch:** Uděluje dvojnásobné poškození.

**Kritický neúspěch:** Jsou považovány jen za běžný neúspěch.

**Kritické zásahy a monstra:** Monstra mohou jako součást kritických zásahů způsobovat i speciální efekty.

**Poškození:** Útoky udělují tolik poškození kolik je stanoveno ve statistikách monstra nebo deníku postavy hráče. 

!!! note "Minimální poškození"
    Úspěšný zásah vždy udělí aspoň 1 poškození. (Pokud cíl není imunní)

**Typy poškození:** Některá stvoření mohou mít *odolnost* (poloviční poškození), *imunitu* (žádné poškození) nebo *slabost* (dvojnásobné poškození) proti některým typům útoků. Je na PJ aby tyto případné odolnosti a slabosti vyhodnotil. Ve hře se lze setkat s následujícími typy poškození:

- **Fyzické:** A jeho varianty sečné, průrazné, tupé, jedové a krvácivé.
- **Energetické a magické:** Žíravina, Oheň, Mráz, Elektřina, Síla (čistá ničivá energie), Mentální.
- **Pozitivní a negativní:** Pozitivní ubližuje všemu nemrtvému či démonickému ale pro vše živé je léčivé. Negativní funguje obráceně.

**Nezranitelnost:** Některá monstra jsou imunní vůči některým typům útoku. V takovém případě se i při úspěšném zásahu neuděluje žádné poškození. Uzná-li PJ za vhodné tato monstra mohou být také zraněna jinými nezranitelnými monstry.

**Perzistentní poškození:** Je typ poškození, které je většinou součástí nějakého dalšího efektu a uděluje se každé kolo, co se cíl nachází pod tímto efektem. Perzistentní poškození je vždy uděleno na konci tahu dané skupiny. Pokaždé když stvoření obdrží perzistentní poškození, může podstoupit *přímý hod* s *HU 16* a tím efekt ukončit. Perzistentní poškození může být také předčasně ukončeno relevantní akci (například, když hořící stvoření skočí do vody). Více instancí perzistentního poškození stejného typu se nesčítá.

!!! note "Příklad: Hořící nestvůra"
    Nestvůra, která byla zapálena obdrží, podobu doby co bude hořet, *1k8* poškození jakmile celá její skupina (v iniciativě) odehraje svůj tah.

<img src="/assets/sep_line.png"/>

## Ostatní bojové situace

**Obtížný terén:** Každý *1 metr* pohybu v obtížném terénu stojí *2 metry* hybnosti ovlivněného stvoření. Například stvoření s hybností 6 metrů se může spotřebováním celé své hybnosti pohnout v obtížném terénu jen o 3 metry.

**Netrénované zbraně:** Při útoku netrénovanou zbraní je útok prováděn bez modifikátorů na zásah získaných ze specializace, způsobené poškození je poloviční (vyjímaje kritických zásahů) a většina speciálních schopností zbraní není aplikovatelná.

**Netrénované zbroje a štíty:** Poskytují jen poloviční bonus do OČ.

**Neozbrojený boj:** Uděluje *1k2+Síla* poškození. Na rozdíl od útoků zbraněmi. Neozbrojené útoky mohou udělit *0* poškození. Neozbrojené útoky běžně nejsou smrtelné.

**Připravená akce:** Postava nebo stvoření může obětovat svou běžnou akci v daném tahu, a připravit se na specifickou událost. Pokud tato událost do začátku příštího tahu postavy nenastane. Akce je ztracena. Pokud nastane, postava může provést svou připravenou akci jako *reakci*.

!!! Warning "Souběh akcí"
    Připravené akce probíhají ve stejnou chvíli jako akce soupeře. Je tedy například možné aby se postava s nepřítelem zasáhly navzájem zbraní. Vyhodnocení takových situací záleží na PJ.

**Bojové manévry:** Každé stvoření se může jako svou *akci* pokusit o bojový manévr (věci jako zadržení, shození na zem, odstrčení atd.). Ve většině případů lze bojový manévr vyřešit *protihodem na zásah zbraní na blízku*. V některých situacích nebo u některých manévrů to však nemusí dávat smysl. Pj může alternativně využít ověření dovednosti proti HU a nebo záchranný hod.

**Přemožení:** Postava si může u svého smrtícího útoku vybrat, zda chce svůj cíl zabít nebo jen zneškodnit. Zneškodněný cíl je poražen ale ne zabit. Jak se poražení projevuje je na domluvě mezi hráčem a PJ.

<img src="/assets/sep_line.png"/>

## Seznam běžných speciálních stavů

**Bezmocný:** Bezmocné stvoření *nemůže nic dělat* a je napospas okolním vlivům. Bezmoc může vypadat všelijak. Stvoření může být v bezvědomí, zmražené, zkamenělé nebo v jiném podobném stavu. Bezmocné stvoření může být okamžitě zabito adekvátní zbraní (kladivo na zkameněného, nůž na spícího člověka atd.).

**Ležící na zemi:** Ležící stvoření je *zaskočené* a má situační postih -2 ke všem svým útokům. Jediné způsoby pohybu který může provést je plazení se (pohyb o 2 metry) a nebo postavit se na nohy, obojí jako *strategickou akci*. Ležící stvoření může také použít svou *strategickou akci* a ukrýt se před střelami. Tím získá *situační bonus +4* proti střelným útokům (stvoření stále zůstává zaskočené, celkový bonus je tedy pouze +2).

**Neviditelný:** Přítomnost neviditelného stvoření nelze odhalit běžným zrakem. Na neviditelné stvoření také nelze cílit útoky nebo kouzla, dokud není upřesněna jeho poloha.

**Oslepený:** Slepé stvoření, bez jiného smyslu, kterým by mohlo precizně vnímat okolí je *zaskočené* a v rámci pohybu se může hnout jen o 1 metr. Slepé stvoření nemůže provádět útoky na dálku a nebo jiné aktivity vyžadující zrak. Slepé stvoření může útočit na blízku avšak jeho útoky jsou penalizovány *stavovým postihem -4* k zásahu. 

**Unavený:** Unavené stvoření má *stavový postih -2* ke všem *ověřovacím hodům*, *útokům*, *záchranným hodům* a *OČ*. Navíc si při cestování a průzkumu nemůže vybrat aktivitu, kterou by chtěl provádět. Únavy se lze zbavit spánkem do dalšího dne.

**Utíkající:** Utíkající stvoření utíká z boje nebo před zdrojem strachu. Efektivně všechny své akce využije k pohybu pryč.

**V bezvědomí:** Stvoření v bezvědomí je *bezmocné* a po dobu trvání bezvědomí nelze probudit. Pokud je bezvědomí způsobeno spánkem. Stvoření lze probudit jednou *strategickou akcí*.

**Vyděšený:** Vyděšené stvoření obdrží *stavový postih -4* ke všem svým ověřovacím hodům a hodům na zásah.

**Zaskočený:** Zaskočené stvoření se nemůže plně bránit a má *situační postih -2 do OČ* a *záchranných hodů*. Nejběžnější způsob zaskočení je útok na nic netušící stvoření. Zaskočení většinou bývá vázáno na specifickou situaci nebo efekt. Pokud zaskočení není vázáno na žádný jiný efekt neb daný efekt vypršel, zaskočení končí na konci tahu ovlivněného stvoření.

**Zatížený:** Zatížené stvoření obdrží *situační postih -2* k pohybovým aktivitám vyžadující hod na ověření (Jako je třeba šplh, přeskakování překážek a jiné).

**Znehybněný:** Znehybněné stvoření má *hybnost 0* a je *zaskočené*.

<img src="/assets/sep_line.png"/>