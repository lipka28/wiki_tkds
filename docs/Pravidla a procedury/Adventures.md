# Pravidla dobrodružství

<img src="/assets/sep_line.png"/>

<img src="/assets/Adventure.png"/>

<img src="/assets/sep_line.png"/>

## Organizace skupiny

**Formace:** Před začátkem průzkumu by si hráči měli rozhodnout formaci, ve které budou postupovat. Například se hráči mohou rozhodnout, že budou postupovat ve formaci pyramidy. Obrněnec ve předu, čaroděj uprostřed  a 2 válečníci po stranách. Formaci lze kdykoliv změnit a dokonce lze definovat i různé formace pro různé situace. Jako třeba otevírání dveří, boj, průzkum atd.

**Dělba pokladu:** Poklad z dobrodružství může být rozdělen mezi přeživší postavy v libovolném poměru na kterém se hráči domluví. 

### Speciální role (Optional)

Pro některé skupiny může být zajímavé nebo dokonce nutné, rozdělit ve skupině určité role. Časté užitečné role jsou následující:

- **Kartograf** - Pokud PJ neposkytne hráčům mapu oblasti nebo kobky ve které se nachází. Je dobrý nápad, aby jeden z hráčů kreslil vlastní mapu prozkoumaných oblastí. Skupina se pak může lépe orientovat a také identifikovat neprozkoumané oblasti.
- **Vůdce** - V obzvlášť velkých skupinách je dobré zvolit vůdce skupiny. Který funguje jako takový most mezi hráči a PJ. Vůdce na základě diskuze se skupinou vyhodnotí co budou hráči jako skupina dělat a pak předá tyto informace PJ. Ten pak už jen vyhodnotí aktivity, které mu sděli vůdce.
- **Zapisovatel** - Podobná role jako kartograf. Hráč zaznamenává zajímavé události během hry, aby si tímto záznamem mohli hráči v budoucnu připomenout co se vlastně ve hře dělo. 
- **Zásobovač (nosič pochodní)** - V neposlední řadě je dobré mít ve skupině někoho, kdo kontroluje stav zásob, má na starosti pochodně a společnou výbavu skupiny. Případně i nájemnou sílu.

!!! Note "Extra zkušenostní body"
    Hráči, kteří iniciativně přímou tyto úlohy, mohou být odměněni extra zkušenostními body nebo si vyloudit od svých spoluhráčů větší podíl pokladu. 

<img src="/assets/sep_line.png"/>

## Řešení nejasných situací

Během hry mohou nastat situace, kdy výsledek nějaké situace není úplně jednoznačný. Nejasné situace by měl PJ řešit první vyhovující metodou z následujícího seznamu:

- **Řešení herní procedurou** - Situace, která má jasně popsanou proceduru v pravidlech, by měla být vyhodnocena dle dané procedury. Příkladem takových procedur může být boj, sesílání kouzel nebo třeba používání schopností postav.
- **Řešení popisem** - Hráč důkladně popíše jak by danou aktivitu prováděl a jaký výsledek z ní očekává. PJ vyhodnotí zda je to reálné a jestli existuje šance selhání. V případě, kdy je šance na selhání zanedbatelná umožní hráči akci vykonat bez nutnosti nějakého hodu.
- **Řešení ověřovacím hodem** - Pokud PJ usoudí, že je akce možná ale nikoliv bez rizika. Může po hráči chtít jeden z ověřovacích hodů. Základními ověřovacími hody jsou *hod na zásah*, *ověření specializace*, *ověření dovednosti*, *záchranný hod* nebo *přímý hod*. Více o nich dále.
- **Zamítnutí** - Pj má samozřejmě právo akci zakázat pokud mu přijde nesmyslná.

### Základní kompetence dobrodruha

Při řešení nejasných situací je dobré, aby PJ měl na paměti to, že hráčské postavy jsou především dobrodruzi. I z toho nejkřehčího mága se potýkáním z nástrahami kobek a divočiny stal schopný dobrodruh. S tím se pojí schopnosti provádět určité akce bez nutnosti ověřovacích hodů. Základními kompetencemi jsou:

- **Kempování:** Nalezení vhodného místa, postavení stanů, zakládání táboráků a příprava jídla.
- **Jízda na koních:** Aktivity spojené se základním obstarávání koní a ježdění na nich.
- **Cestování:** Odhadování vzdáleností, efektivní balení výbavy, plánování cesty a orientace v terénu.
- **Používání lana:** Šplhání, házení a běžné uzly.
- **Plavání:** Šlapání vody a plavání na krátké vzdálenosti.
- **Odhadování ceny:** Odhad ceny pokladů, obrazů a jiných cenností.

### Ověřovací hody

Zjednodušeně řečeno, ověřovací hod je hod kostkou proti nějaké cílové hodnotě. V této hře jsou to většinou kostky *k20* a *k12*. *K20* se používá na vše co by mohlo potencionálně ovlivnit zdraví postavy. Jako jsou *hody na zásah* (o nich více v kapitole ==todo link==) či *záchranné hody*. *K12* se pak používá na všechny ostatní ověřovací hody, jako jsou *hod na ověření dovednosti* či *hod na ověření specializace*.

#### Ověření dovednosti

Ověření dovednosti probíhá jako hod modifikovaný dovedností postavy. Hráč si hodí *1k12* a přičte dovednost, kterou ověřuje.

- *Větší rovno 7:* Pokud je výsledek větší nebo roven *7 (Hranice úspěchu - HU)*, tak je hod úspěšný. V opačném případě se jedná o neúspěch.
- *Přirozená 1 a přirozených 12:* Pokud na kostce padne *1* hod je neúspěšný nezávisle na modifikátorech či hranici úspěchu. Naopak pokud na kostce padne *12* je hod vždy úspěšný.
- *Bonusy a postihy:* PJ může také na takový hod uvalit výhodu, nevýhodu nebo jiné bonusy čí postihy, dle dané situace.
- *Modifikace obtížnosti:* Obtížnost *7* je vhodná pro libovlné běžné  situace s prvkem náhody. PJ však může usoudit, že je aktivita o kterou  se postava pokouší těžší nebo lehčí a tím modifikovat cílenou hodnotu. *9* a *11* pro těžkou a velmi těžkou aktivitu a *5* pro lehkou. 

#### Ověření specializace

Je varianta ověření dovednosti, která však není modifikována žádnou dovedností a její HU není stanovena od PJ ale pevně dána specializací postavy (označováno jako *hranice úspěchu specializace*). Často je používána k vyhodnocování speciálních akcí, specifických pro danou specializaci (například zloděj odemykající dveře či, mág studující magické runy).

- *Ověření:* Hráč si hodí *1k12* a musí hodit stejně nebo více jako jeho poznačená *HU specializace*, aby v akci uspěl.
- *Přirozená 1 a přirozených 12:* Pokud na kostce padne *1* hod je neúspěšný nezávisle na modifikátorech či hranici úspěchu. Naopak pokud na kostce padne *12* je hod vždy úspěšný.
- *Bonusy a postihy:* PJ může také na takový hod uvalit výhodu, nevýhodu nebo jiné bonusy čí postihy, dle dané situace. Často se používá rozdíl úrovní postavy a stvoření, které má být cílem akce.

#### Přímý hod

Pokud jde v prováděné akci čistě o náhodu. PJ může stanovit pevnou pravděpodobnost (hodnota na libovolné kostce), kterou musí hráč přehodit a tím situaci vyřešit.

!!! note "Akce cizích specializací"
    Pokud se hráčova postava chce pokusit o aktivitu, která je pro ní reálná ale je předmětem cizí specializace (Například, když se bojovník pokusí odemknout zámek zlodějskými nástroji nebo mág chce stopovat nestvůru). Lze ji řešit *ověřením dovednosti* nebo *přímým hodem*. Hladina úspěchu pro takové ověření však nebude nikdy nižší než *12*.

<img src="/assets/sep_line.png"/>

## Záchranné hod

Všechny postavy a monstra mohou podstoupit záchranný hod, aby se vyhnuli plnému efektu kouzel, pastí a jiných škodlivých efektů. Jelikož jde při záchranných hodech většinou o život hází se za pomocí *k20*.

**Typ záchranných hodů:** Každá postava má jednu univerzální hodnotu, která funguje jako hranice úspěchu záchranného hodu. Hod samotný je pak modifikován dovednostmi a specializací postavy v závislosti na efektu, který na postavu působí. Možné kategorie jsou následující:

| Dovednost     | Název            | záchrana proti efektům                                       |
| ------------- | :--------------- | :----------------------------------------------------------- |
| **Výdrž**     | **Proti zhoubě** | *Okamžitá smrt, působení jedů, nemoci atd...*                |
| **Obratnost** | **Proti trikům** | *Spuštění pasti, záchyt při pádu z výšky, speciální schopnosti monster atd...* |
| **Vzdělání**  | **Proti magii**  | *Zásah magií, působení magických efektů a efektů ovlivňující mysl atd...* |

!!! warning "Mapování B/X záchranných hodů"
	Rozhodnete-li se čerpat dobrodružství nebo monstra z jiných OSR či B/X D&D materiálů. Můžete narazit na výčet jiných záchranných hodů. Ty se mapují následovně: *Paralýza a Dech /hůlky* = Proti trikům, *Smrt* / *Jed* = Proti zhoubě, *Kouzla* / *Hole* = Proti magii.

**Hod záchranného hodu:** Když PJ vyžaduje záchranný hod, tak si hráč hodí *1k20*, připočítá patřičné modifikátory a porovná výsledek s číslem, které má zapsáno jako záchranný hod ve svém deníku postavy.

- *Větší rovno:* Pokud je výsledek větší nebo roven, tak je hod úspěšný. 
- *Nižší:* V případě nižších výsledků se jedná o neúspěch. 
- *NAT1 a NAT20:* V případě přirozené 1 se vždy jedná o neúspěch a v případě přirozených 20 je hod vždy úspěšný. 

<img src="/assets/sep_line.png"/>

## Léčení a smrt

Všechny postavy a monstra mají celkový počet životů, který reprezentuje jejich schopnost se vyhýbat smrti. Všechny formy poškození odečítají z tohoto celkového počtu.

### Léčení

**Přirozená regenerace:** Za každý odpočinek stvoření zregeneruje *2+Odolnost* životů.

**Magické léčení:** Léčit lze také pomocí lektvarů, nebo kouzel. Tato forma léčení je většinou okamžitá. Magické a přirozené léčení lze kombinovat.

### Smrt

Klesnou-li životy hráčské postavy na 0, obdrží 1 bod vyčerpání, upadá do bezvědomí a dostává se na práh smrti. Zde o ní rozhodne jen časná pomoc spojenců nebo *mince smrti*.

**Beznaděj:** Ve hře existují způsoby jak zemřít bez možnosti záchrany. Většinou ve formě různých pastí, jedů, kouzel okamžitého zabití či masivního poškození.

**Masivní poškození:** Pokud postava obdrží v jednom úderu větší poškození než je dvojnásobek jejího maximální počtu životů umře bez možnosti záchrany.

#### Mince smrti

Na místo svého tahu si hráč hodí mincí. Pokud padne *hlava* poznačí si *1 úspěch*. Padne-li orel, přičte si bod vyčerpání.

- **Návrat z prahu smrti:** Nasbírá-li hráč *3 úspěchy* nebo je jeho postava vyléčena za libovolné množství životů. Jeho postava přežije s *1 životem* (nebo vyléčeným množstvím) a stráví dalších *1k4* směn v bezvědomí.
- **Smrt:** Nasbírá-li postava *6 bodů vyčerpání*, tak zemře (viz. vyčerpání ==todo odkaz==).

<img src="/assets/sep_line.png"/>

## Body hrdinství (BH)

Hráči začínají každé sezení s *1 bodem hrdinství*. PJ může během hry přidělit hráčům další body hrdinství. Ty se většinou dostávají za hrdinské až opovážlivé činy nebo prostě za dobrý role-play. S každým obdrženým bodem hrdinství (mimo ten první) hráčská postava také obdrží *1 zkušenostní bod*. V jednu chvíli nemůže mít hráč více než *3 body hrdinství*. Body hrdinství mají následující využití: 

- **1 BH za přehození ověření:** Hráč může přehodit jeden svůj libovolný hod na ověření (včetně hodů na zásah, záchranných hodů a přímých hodů). Nelze použít opakovaně na jeden hod.
- **Všechny BH za vyhnutí se smrti (minimálně 1)**: Pokud se hráčova postava nachází na prahu smrti. může použít všechny své body hrdinství a tím se stabilizovat s 1 životem a být při vědomí.

## Nebezpečí a nástrahy

Pár běžných překážek se kterými se hráči mohou setkat a pravidla pro jejich řešení.

**Šplhání:** Šplhat lze polovinou své hybnosti po površích, které mají aspoň nějaké úchyty. Pokud postava šplhá v obtížné nebo napjaté situaci (jako třeba boj), PJ muže vyžadovat nějaký hod kostkou. Například ověření síly.

**Tma:** Pokud se postavy chystají na výpravu do podzemí (nebo jiných tmavých prostorů) doporučuje se vzít si sebou zdroj světla. Postavy ve tmě jsou považovány za slepé. Pokud skupina během průzkum ztratí všechny zdroje světla, tak je permanentně ztracena (jako kdyby umřela). 

**Vidění ve tmě:** Všechna nehumanoidní monstra a některá humanoidní stvoření mají schopnost černobílého vidění ve tmě.

- *Čtení:* Ve většině případů se touto vizí nedá číst ve tmě, jelikož nelze vnímat dostatečné detaily. 
- *Dosah:* Dosah vidění je *18 metrů* (pokud není specifikováno jinak). 
- *Narušení:* Jakýkoliv zdroj světla, vidění ve tmě vyruší (vidění uživatele se vrátí do normálu).

**Světlo a překvapení:** Postavy nebo monstra, která mají sebou zdroj světla, nemůžou překvapit své nepřátele. Světlo totiž prozrazuje jejich přítomnost.

**Pád z výšky:** Pád z výšky na tvrdý povrch působí *1k6* poškození za každé započaté *3 metry pádu*. Pokud se jedná o vědomý pád (například seskočení z balkónu), poškození se nepočítá za první 3 metry.

!!! note "Rychlost pádu"
    Pokud postava padá volným pádem, předpokládá se, že první kolo padá rychlostí *15 metrů za vteřinu* (150 metrů za kolo) a všechna následující kola rychlostí *45 metrů za vteřinu* (450 metrů za kolo).

**Hlad a žízeň:** Pokud postavy jsou déle jak den bez jídla nebo pití, tak si za každý takový den přičtou bod vyčerpání.

### Voda a plavání

Jednou z nejnebezpečnější překážek,se kterou se postavy mohou setkat, je voda. Pro stvoření ponořené ve vodě platí následující postihy.

**Rychlost plavání:** Stvoření bez určené hybnosti plavání, mají rychlost plavání odpovídající *polovině své hybnosti*.

**Zadržení dechu:** Postava může zadržet dech na tolik kol kolik je její *hodnota výdrže*. Pokud postava obdrží kritický zásah, neuspěje v záchranném hodu a obdrží poškození, pokusí se mluvit nebo jí prostě dojde dech, tak se začne topit. Topící se postava musí být vytažena na souš a recitovávána do *výdrž postavy / 3* kol jinak zemře.

**Viditelnost pod vodou:** Stvoření bez ochrany očí nebo schopnosti dýchat pod vodou. Vidí, za ideálních podmínek (čistý otevřený oceán za jasného dne), přibližně *6 metrů* kolem sebe pouze obrysy. Pro účely boje je takové stvoření efektivně slepé. V případě, že stvoření může vidět pod vodou je pak dohled kolem *60 metrů* (za ideálních podmínek).

**Brnění a zátěž:** Postava ve zbroji nebo s velkou zátěží. Má *%* šanci jít ke dnu, každé kolo strávené ve vodě. Rychlost klesání je *6 metrů za kolo*.

- **Lehká zbroj:** šance jít ke dnu je *25%*
- **Střední zbroj:** šance jít ke dnu je *75%*
- **Těžká zbroj:** šance jít ke dnu je *100%*
- **Magická zbroj:** jsou magické a netáhnou nositele ke dnu
- **Překročení poloviny nosnosti pro uschované předměty:** šance jít ke dnu se zvětšuje o *25%*

**Zbraně:** Střelné zbraně a zbraně působící tupá poškození jsou pod vodou nepoužitelné. Sečné zbraně útočí s postihem *-4* na zásah a při úspěšném zásahu působí *poloviční poškození*. Bodné zbraně fungují normálně.

**Kouzla:** Pokud stvoření nemůže pod vodou mluvit, tak nemůže sesílat kouzla. Navíc všechna ohnivá kouzla jsou pod vodou nepoužitelná.

**Iniciativa:** Pokud nedošlo na překvapení, tak vodní živočichové vždy pod vodou vyhrávají iniciativu.

<img src="/assets/sep_line.png"/>

## Vyčerpání

Divočina velmi často nezabíjí rychle. Preferuje metody jako jsou hald, žízeň či neklidné noci v chladu. Neustále psychické a fyzické vypětí se může lehce podepsat na kdejakém dobrodruhovy.

**Důvody k získání vyčerpání:** PJ může hráči udělit bod vyčerpání za extrémně náročné situace. Doporučuje se to a však minimálně v těchto případech:

- Den a noc bez spánku
- Den a noc bez jídla či vody
- Onemocnění
- Obdržení vážného zranění (Zlomenina, otřes mozku, amputace a podobné)
- Přežití vlastní smrti
- Magie

**Efekty vyčerpání:** Každý bod vyčerpání představuje postih do všech *ověřovacích a záchranných hodů*, *hodů na poškození*, *Obraného čísla* a *hybnosti*. Navíc vyčerpaná postava pokoušející se seslat kouzlo musí uspět v *přímém hodu* proti HU odpovídající počtu bodům vyčerpání, jinak sesílání kouzla selže.

**Smrt z vyčerpání:** Dosáhne-li postava *6-ti* bodů vyčerpání, tak ihned umírá.

**Zbavení se vyčerpání:** Vyčerpání se lze zbavit buďto magií nebo celodenním odpočinkem, kdy každý den takového odpočinku *vyléčí jeden bod vyčerpání*.

<img src="/assets/sep_line.png"/>

## Odpočinek ==todo zformulovat (najít všechny zmínky přenocování a nahradit)==

Po dostatečně dlouhém průzkumu si hráčské postavy mohou chtít odpočinout. Za odpočinek se většinou považuje přenocování do dalšího dne na bezpečném místě. Reálně se však jedná o libovolný odpočinek, při kterém má každá z postav možnost si odpočinout aspoň 8 hodin a provést veškeré nutné přípravy, aby mohla pokrčovat v dobrodružství.

- **Potřebná výbava:** K získání všech benefitů z odpočinku (jako je třeba přirozená regenerace) musí mít postava k dispozici minimálně *cestovní výbavu* a *1 den zásob*. V horších klimatech však může být potřeba další výbava.

**Celodenní odpočinek:** Pokud si hráč přeje, může deklarovat že jeho postava celý den nic nedělá a jen odpočívá. Tím jsou benefity odpočinku zdvojnásobené a lze se tak zbavit únavy.

<img src="/assets/sep_line.png"/>

## Cestování po světě

| HERNÍ SEKVENCE PRO KAŽDÝ DEN CESTOVÁNÍ                       |
| :----------------------------------------------------------- |
| *1. Výběr směru* - Hráči se rozhodnou kam, nebo jakým směrem chtějí cestovat. |
| *2. Ztráta směru* - PJ Rozhodne zda se hráči po cestě ztratí. |
| *3. Náhodná setkání* - PJ hodí aplikovatelné hody, aby rozhodl zda se během cesty něco přihodí. |
| *4. Popis* - PJ hráčům popíše cestu a všechny události co se během ní staly. |
| *5. Konec dne* - PJ aktualizuje časové záznamy a upraví dobu trvání kouzel. Hráči si také musí odpočinout po dni cesty. (viz. [Odpočinek](/Pravidla%20a%20procedury/Adventures/#odpocinek)) |

**Výběr směru:** Hráči si na základě orientačních bodů, cesty nebo dle světových stran, určí jakým směrem chtějí cestovat.

**Viditelnost:** V běžných podmínkách se předpokládá, že hráči vidí přibližně 5 kilometrů kolem sebe. A však v některých situacích, jako je pohyb v lese či vyšplhání na vysokou horu, může být jejich dohled menší nebo větší.

!!! note "6-ti kilometrový hex"
     Dobrý nápad je používat pro mapování světa *6-ti kilometrové hexy*. Postava uprostřed 6-ti kilometrového hexu by za příznivých podmínek měla vidět až do středu hexů sousedních. Ulehčuje to také výpočet ujité vzdálenosti. Jelikož postava zvládne za den procestovat tolik hexů kolik je její *hybnost / 2*.

**Pohyb po světě:** Vzdálenost, kterou mohou postavy ujít za den, je dána trojnásobkem jejich hybnosti. A však rychlost skupiny je odvozena od nejpomalejšího člena skupiny. 

- *Obtížný terén:* Pokud postavy cestují obtížným terénem, tak se pohybují o poloviční rychlostí a tudíž ujdou poloviční vzdálenost.
- *Cesty:* Cesta umožňuje pohyb i s vozem. 
- *Cestování dnem i nocí:* Hráči se mohou rozhodnout, že chtějí cestovat dnem i nocí bez přestávky. To jim umožní, se během jednoho dne cestování posunout o polovinu vzdálenosti více. A však každá z postav obdrží *1 bod vyčerpání*.

**Ztráta směru:** Pokud hráči necestují po cestě nebo dle nějakého orientačního bodu. (Jako je třeba řeka, hora nebo podobné.) Existuje šance, že ztratí směr. Šance na ztrátu směru je *2 z 6-ti*. V *Obtížném terénu* pak *3 z 6-ti*. Postavy co ztratí směr se pohnou náhodným směrem a nebo stráví den blouděním a na konci dne se vrátí tam odkud vyrazily.

**Náhodná setkání:** Během cestování krajinou mohou hráči narazit na různá stvoření, či jiné události. Šance narazit na něco takového je *2 z 6-ti* za každý den cestování nebo procestovanou část dne (ráno, odpoledne, večer, noc). V nebezpečných oblastech i více.

### Rychlé cestování

Alternativní metodou jak řešit cestování, je "rychlé cestování". Vhodné obzvlášť pokud hráči cestují někam kde už byli nebo prostě někam kam znají cestu.  

- *Doba cesty:* Cesta se s touhle metodou neměří na kilometry ale na dny. PJ stanoví kolik dní bude cesta trvat. 
- *Zásoby:* Hráči zaplatí počet zásob odpovídající počtu cestujících "hladových krků" za každý den cesty.
- *Nedostatek zásob:* Za každou zásobu, kterou hráči nemohou zaplatit se přičte 1 bod souhrnného poškození. 
- *Náhodná setkání:* Pokud hráči cestují delší dobu než 5 dní, PJ hodí *1k4* na určení počtu setkání. Na kratší vzdálenost je setkání většinou 1. 

<img src="/assets/sep_line.png"/>

## Průzkum kobek

| POSTUP PŘI PRŮZKUMU KOBEK                                    |
| :----------------------------------------------------------- |
| *1. Putující monstra* - PJ vyhodnotí, zda dojde k náhodnému setkání. |
| *2. Akce* - Hráči deklarují co chtějí dělat. (Např.: Přesunout se jinam, prohledat šuplíky, Prozkoumat nápis na zdi atd.) |
| *3. Popis* - PJ hráčům popíše co se stalo a jaký efekt měli jejich akce. |
| *4. Konec směny* - PJ aktualizuje časové záznamy a upraví dobu trvání kouzel či zdrojů světla. |

**Náhlá sektání a putující monstra:** V kobkách se hráči mohou často setkat s putujícími monstry. Ve výsledku je to mechanismus omezující kolik času jsou hráči schopni vydržet v kobce než se budou muset stáhnout.  

- *Frekvence:* Hod na putující monstra probíhá většinou jednou za směnu. (Publikovaná dobrodružství však mohou používat i jinou frekvenci) 
- *Hlasité zvuky:* Alternativně lze hodit na putující monstra i v případě, že hráči svým chováním způsobí nějaký randál. 
- *Šance:* Šance na setkání s putujícím monstrem je většinou *1 z 6-ti*.

### Nejčastější akce při průzkumu kobek

Když se hráči rozhodují co budou dělat mají na výběr v podstatě z nekonečno možností. Nejčastěji se však rozhodnou buď pro pohyb mezi místnostmi nebo průzkum.

**Průzkum:** Kobky obsahují spoustu ukrytých prvků. Jako jsou pasti, tajné dveře či ukryté poklady. Hráči mohou tyto ukryté prvky odhalit průzkumem. Hráč popíše svůj postup průzkumu a případné nástroje a jejich využití. PJ vyhodnotí zda by hráčův postup skrytý prvek odhalil a sdělí hráči výsledek.

**Pohyb:** Postavy se přesunou z jedné místnosti do druhé. Při pohybu se předpokládá, že se postavy pohybují extrémně obezřetně. Snaží se být potichu a porozhlížejí se po pastech. Proto se uplynulý čas za přesun do neprozkoumané většinou zaokrouhluje k *1 směně*. Pokud se však hráči pohybují oblastmi, které již znají nebo třeba utíkají před nepřáteli. Jejich pohyb je daleko rychlejší a však o to méně obezřetný.

!!! note "Trvání akcí při průzkumu"
    Při průzkumu se předpokládá, že naprostá většina akcí zabere *1 směnu*.

### Běžné překážky

V kobkách můžou na hráče čekat všelijaké nástrahy. Od monster přes pasti až po všelijaké hádanky. Nejčastějšími překážkami jsou však dveře a pasti.

**Dveře:** Kobky mívají spoustu dveří a ty můžou být v různém stavu. Například skryté, zamčené nebo třeba jen zasáklé. Pro zjednodušení se předpokládá, že je naprostá většina dveří v kobce zavřená. 

**Zamčené dveře:** Zamčené dveře mohou být odemčeny klíčem, který se pravděpodobně skrývá někde v kobce. Alternativně mohou být odemčeny postavu se schopností odemykat zámky. Samozřejmě vždycky existuje varianta dveře rozmlátit, avšak způsobený hluk může vyvolat nechtěnou pozornost (hod na putující monstra).

**Pasti:** Pasti jsou další nepostradatelnou součástí kobek. Existují 2 kategorie pastí. Skryté a nápadné. Pasti jsou postavami buď automaticky sponzorovány a nebo by PJ měl poskytnout hráčům dostatek vodítek, že se v dané lokalitě vyskytuje past. Takovou pastí může být třeba díra s bodci uprostřed chodby, podezřelé pravidelně rozmístěné otvory ve stěnách místnosti nebo velké kladivo visící nad dveřmi. 

- *Spouštěcí mechanizmus:* Každá past má svůj spouštěcí mechanizmus. (Jako otevření dveří, přejití přes určitou oblast či narušení magických run. atd...) 

!!! tip "Rada pro PJ: Neschovávej své pasti."
    Tvé pasti by měli mít vždy dostatek vodítek aby je hráči mohli odhalit dřív než do nich stoupnou. Výzva v překonání pasti by měla být vždy v tom jak past projít / obejít, nikoliv v tom jak ji odhalit. Gotcha momenty, kdy past zabije nic netušícího hráče, nejsou dlouhodobě zábavné pro nikoho.

<img src="/assets/sep_line.png"/>

## Setkání ==todo překopat==

| POSTUP sestavení náhodných setkání                           |
| :----------------------------------------------------------- |
| *1. Překvapení:* Zda nějaká strana nebyla zastihnuta ve zranitelné situaci |
| *2. Vzdálenost setkání:* Jak daleko jsou od sebe hráči a monstrum v době setkání nachází |
| *3. Akce hráčů:* Hráči si určí co chtějí dělat (pokud nejsou překvapeni) |
| *4. Reakce monster:* Jak bude monstrum na hráče reagovat.    |

**Hod na překvapení:** Hod *1k6* výsledek >=5 monstrum je překvapeno, <=2 hráči jsou překvapeni. V situacích kdy nejsou hráči překvapeni, mohou reagovat jako první.

- *Překvapení jako plížení:* Někdy se mohou hráči chtít proplížit kolem nepřátel. Jejich postavy zůstanou ukryty každé kolo, co zůstane soupeř překvapen (ověřováno každé kolo).    

**Vzdálenost setkání:** Situace při které k setkání dojde většinou určuje vzdálenost mezi účastníky. Pokud však není na první pohled jasné jak jsou účastníci daleko od sebe, je možné určit vzdálenost náhodným hodem dle místa setkání:

- *Vnitřní prostory:* *2k6 x 3* metrů (nebo *1k4 x 3* metrů pokud je některá ze stran překvapená).
- *Divočina, moře nebo vzduch:* *4k6 x 10* metrů (nebo *1k4 x 10* metrů pokud je některá ze stran překvapená).

**Akce hráčů:** Pokud hráči nejsou překvapeni, mohou si jako první vybrat jak budou na vzniklé setkání reagovat. Akce může být v podstatě cokoliv ale časté reakce jsou:

- **Vyjednávání:** Hráči nebo stvoření se pokusí vyjednávat s opozicí.
- **Útok:** Hráči nebo stvoření zaútočí (viz Taste zbraně! ==todo odkaz==).
- **Útok s překvapením:** Hráč nebo libovolné stvoření může zaútočit před hodem na tasení a tím pro sebe získat bonusový tah (takto může zaútočit i více stvoření za ráz, pokud se jedná o nějakou předem domluvenou strategii). 
- **Útěk:** Hráči nebo stvoření se dá na útěk. Na proti straně pak záleží zda chtějí pronásledovat (viz únik a pronásledování ==todo==).

**Reakce monster:** Pokud ze situace není jasné jak by monstrum reagovalo. Lze to rozhodnout pomocí hodu na reakci dle tabulky níže. Došlo-li na komunikaci mezi hráči a monstrem, tak k hodu na reakci lze přičíst modifikátor osobnosti hráče, který komunikaci vedl.

| 2k6         | VÝSLEDEK                                               |
| :---------- | :----------------------------------------------------- |
| 2 nebo méně | Nepřátelský, zaútočí                                   |
| 3 - 5       | Nepřátelský, může zaútočit (hoď znovu další kolo s -4) |
| 6 - 8       | Neutrální, nejistý (hoď znovu další kolo)              |
| 9 - 11      | Lhostejný, může vyjednávat (hoď znovu další kolo s +4) |
| 12 +        | Přátelský, nápomocný                                   |

<img src="/assets/sep_line.png"/>

## Únik a pronásledování ==TODO přidat nějké pravděpodobnosti na únik v rámci checků==

Pokud se hráč nebo monstrum nechce účastnit setkání nebo boje. Může se pokusit o únik.

### Únik

Rozhodne-li se stvoření uniknout ze setkání. Záleží na rozhodnutí protistrany zda chce pronásledovat. Pokud tak, například u cizích postav, není jasné ze situace. Může rozhodnutí proběhnout hodem na reakci.

**Překvapení:** Pokud je protistrana překvapená. Únik automaticky uspěje.

### Pronásledování

Dojde-li na pronásledování, každá strana se pohybuje dvojnásobkem hybnosti v boji nejpomalejšího člena skupiny (pokud se nerozhodnou ho nechat napospas). PJ musí každé kolo pronásledování kontrolovat jaká je vzdálenost mezi pronásledovaným a pronásledovateli.

**Konec pronásledování:** Pronásledování končí, pokud je pronásledovaný dohnán nebo když se pronásledovatel rozhodne to vzdát. U hloupějších monster stačí zmizet z dohledu.

**Překážky a odvedení pozornosti:** Při útěku lze provádět jednoduché akce. Jako je shazování polic, tahání za páky či odhazování předmětů co má dotyčný u sebe. Poklad (šance *3 z 6-ti*, že inteligentní monstrum přestane pronásledovat) a jídlo (šance *3 z 6-ti*, že hladové monstrum přestane pronásledovat) jsou pro tyto účely extra vhodné.

 **Jiné akce:** Lze se pokusit o jiné akce. Jako třeba útok či sesílání kouzla. Avšak takové akce vyžadují zpomalení nebo úplné zastavení.

<img src="/assets/sep_line.png"/>