# Pravidla dobrodružství

<img src="/assets/sep_line.png"/>

<img src="/assets/Adventure.png"/>

<img src="/assets/sep_line.png"/>

## Organizace skupiny

**Formace:** Před začátkem průzkumu by si hráči měli rozhodnout formaci, ve které budou postupovat. Například se hráči mohou rozhodnout, že budou postupovat ve formaci pyramidy. Obrněnec ve předu, čaroděj uprostřed  a 2 válečníci po stranách. Formaci lze kdykoliv změnit a dokonce lze definovat i různé formace pro různé situace. Jako třeba otevírání dveří, boj, průzkum atd.

**Dělba pokladu:** Poklad z dobrodružství může být rozdělen mezi přeživší postavy v libovolném poměru na kterém se hráči domluví. 

### Speciální role (Optional)

Pro některé skupiny může být zajímavé nebo dokonce nutné, rozdělit ve skupině určité role. Časté užitečné role jsou následující:

- **Kartograf** - Pokud PJ neposkytne hráčům mapu oblasti nebo kobky ve které se nachází. Je dobrý nápad, aby jeden z hráčů kreslil vlastní mapu prozkoumaných oblastí. Skupina se pak může lépe orientovat a také identifikovat neprozkoumané oblasti.
- **Vůdce** - V obzvlášť velkých skupinách je dobré zvolit vůdce skupiny. Který funguje jako takový most mezi hráči a PJ. Vůdce na základě diskuze se skupinou vyhodnotí co budou hráči jako skupina dělat a pak předá tyto informace PJ. Ten pak už jen vyhodnotí aktivity, které mu sděli vůdce.
- **Zapisovatel** - Podobná role jako kartograf. Hráč zaznamenává zajímavé události během hry, aby si tímto záznamem mohli hráči v budoucnu připomenout co se vlastně ve hře dělo. 
- **Zásobovač (nosič pochodní)** - V neposlední řadě je dobré mít ve skupině někoho, kdo kontroluje stav zásob, má na starosti pochodně a společnou výbavu skupiny. Případně i nájemnou sílu.

!!! Note "Extra zkušenostní body"
    Hráči, kteří iniciativně přímou tyto úlohy, mohou být odměněni extra zkušenostními body nebo si vyloudit od svých spoluhráčů větší podíl pokladu. 

<img src="/assets/sep_line.png"/>

## Řešení nejasných situací

Během hry mohou nastat situace, kdy výsledek nějaké situace není úplně jednoznačný. Nejasné situace by měl PJ řešit první vyhovující metodou z následujícího seznamu:

- **Řešení herní procedurou** - Situace, která má jasně popsanou proceduru v pravidlech, by měla být vyhodnocena dle dané procedury. Příkladem takových procedur může být boj, sesílání kouzel nebo třeba používání schopností postav.
- **Řešení popisem** - Hráč důkladně popíše jak by danou aktivitu prováděl a jaký výsledek z ní očekává. PJ vyhodnotí zda je to reálné a jestli existuje šance selhání. V případě, kdy je šance na selhání zanedbatelná umožní hráči akci vykonat bez nutnosti nějakého hodu.
- **Řešení ověřovacím hodem** - Pokud PJ usoudí, že je akce možná ale nikoliv bez rizika. Může po hráči chtít jeden z ověřovacích hodů. Základními ověřovacími hody jsou *hod na zásah*, *ověření dovednosti*, *záchranný hod* nebo *přímý hod*. Více o nich dále. Pj může vymezit možnost ověřovacího hodu jen pro ty, kdo jsou schopni aplikovat Um své specializace
- **Zamítnutí** - Pj má samozřejmě právo akci zakázat pokud mu přijde nesmyslná.

### Základní kompetence dobrodruha

Při řešení nejasných situací je dobré, aby PJ měl na paměti to, že hráčské postavy jsou především dobrodruzi. I z toho nejkřehčího mága se potýkáním z nástrahami kobek a divočiny stal schopný dobrodruh. S tím se pojí schopnosti provádět určité akce bez nutnosti ověřovacích hodů. Pokud by i přesto vyžadovala některá z těchto aktivit ověřovací hod (například kvůli stížené situaci), všechny specializace mohou aplikovat na hod svůj *Um*. Základními kompetencemi jsou:

- **Kempování:** Nalezení vhodného místa, postavení stanů, zakládání táboráků a příprava jídla.
- **Jízda na koních:** Aktivity spojené se základním obstarávání koní a ježdění na nich.
- **Cestování:** Odhadování vzdáleností, efektivní balení výbavy, plánování cesty a orientace v terénu.
- **Používání lana:** Šplhání, házení a běžné uzly.
- **Plavání:** Šlapání vody a plavání na krátké vzdálenosti.
- **Posouzení nebezpečnosti soupeře:** Jestli čelí adekvátnímu, slabšímu nebo silnějšímu soupeři.
- **Odhadování ceny:** Odhad ceny pokladů, obrazů a jiných cenností.

### Ověřovací hody

Zjednodušeně řečeno, ověřovací hod je hod *dvaceti-stěnnou kostkou (k20)* proti *hranici úspěchu (HU)*.

- **Celkový výsledek ověřovacího hodu:** *Výsledek na kostce* + *Bonusy* + *Postihy* = *Výsledek*
- **Stupně úspěchu:** Všechny ověřovací hody kostkou (mimo přímé hody). Mají 4 stupně úspěchu: *Kritický neúspěch*, *Neúspěch*, *Úspěch* a *Kritický úspěch*. Překonání *HU* o *10* nebo více značí *Kritikcý úspěch*. Podhození *HU* o *10* nebo více pak značí *Kritický neúspěch*. Hod přirozených *20* a *1* pak jednotlivě zvedá a snižuje výsledek o jeden stupeň. Může se tedy stát, že úspěšné pokoření *HU* hodem přirozené *1* udělá z výsledku *Neúspěch* (na místo Kritického neúspěchu).
- **Bojová hladina úspěchu:** Je speciální varianta HU potřebná pro řešení bojových manévrů. Odpovídá *10+modifikátor útoku* soupeře. Proti této hladině úspěchu se většinou hází hod na zásah útokem.

#### Bonusy a postihy

Bonusy a postihy se dělí do čtyř rozličných typů. Důležité je, že bonusy stejného typu (mimo těch bez typu) se vzájemně nesčítají, vždy se bere jen nejvyšší hodnota. To samé platí i pro postihy. Typy jsou následující: 

- **Situační:** Vzniká většinou ze situace. Například schování se v zákrytu před střelami může poskytovat situační bonus do OČ. Všechny modifikátory vzniklé na základě chvilkového rozhodnutí PJ jsou situační.
- **Stavový:** Vzniká většinou z magického efektu. Nebo nějaké jiné formy dočasného posílení či oslabení.
- **Předmětový:** Vzniká za pomocí předmětů. Například meč +1 poskytuje předmětový bonus +1 k zásahu a poškození.
- **Bez typu:** Modifikátory, které nemají typ, se mohou neomezeně sčítat mezi sebou a i ostatními modifikátory. Příklady takových modifikátorů je například modifikace za dovednost, um nebo modifikátor zásahu za specializaci.

#### Ověření dovednosti

Ověření dovednosti probíhá jako hod modifikovaný dovedností postavy. Hráč si hodí *1k20* a přičte dovednost, kterou ověřuje.

- *Větší rovno 15:* Pokud je výsledek větší nebo roven *15 (Hranice úspěchu - HU)*, tak je hod úspěšný. V opačném případě se jedná o neúspěch.
- *Bonusy a postihy:* Na hod lze aplikovat relevantní bonusy a postihy.
- *Stupně úspěchu:* Na PJ záleží vyhodnocení stupňů úspěchu.
- *Modifikace obtížnosti:* Obtížnost *15* je nejběžnější a vhodná pro libovolné situace s prvkem náhody. Pokud není psáno jinak ověření dovednosti má *HU 15*. PJ však může usoudit, že je aktivita o kterou se postava pokouší těžší nebo lehčí a tím modifikovat cílenou hodnotu. *20* a *25* pro těžkou a velmi těžkou aktivitu a *10* pro lehkou.

#### Přímý hod

Pokud jde v prováděné akci čistě o náhodu. PJ může stanovit pevnou pravděpodobnost (hodnota na libovolné kostce), kterou musí hráč přehodit a tím situaci vyřešit.

#### Vzorové situace

Seznam vzorových aktivit, které se při hře mohou běžně stát, jaké dovednosti jsou vhodné pro jejich vyřešení a jestli by pro podstoupení hodu měl být požadován Um. Všechny uvedené příklady jsou jen pouhá doporučení. Každý PJ může přistoupit k řešení takových situací dle svého. 

| Aktivita                                       | Vhodná dovednost |        Vyžaduje um        |
| ---------------------------------------------- | :--------------: | :-----------------------: |
| Analýza nebo vybavení si informací o...        |     Vzdělání     |             -             |
| Balancování na kluzkém povrchu.                |    Obratnost     |             -             |
| Identifikace alchymistických předmětů          |     Vzdělání     |            Ano            |
| Identifikace magických předmětů                |     Vzdělání     |            Ano            |
| Lhát                                           |     Osobnost     |             -             |
| Nauč se kouzlo                                 |     Vzdělání     |            Ano            |
| Odstrčení nepřítele                            | Hod na útok      |             -             |
| Odemykání zámků                                |     Rozvaha      |            Ano            |
| Odvést pozornost                               |     Osobnost     |             -             |
| Odzbrojení nepřítele                           | Hod na útok      | Ano, bojovou specializaci |
| Oprava předmětů                                |     Vzdělání     |             -             |
| Použití lékárničky (viz. výbava)               |     Vzdělání     |             -             |
| Požádat stvoření o...                          |     Osobnost     |             -             |
| Proplížit se kolem nepřítele                   |    Obratnost     |             -             |
| Přecházení po tenkém prkně.                    |    Obratnost     |             -             |
| Přeskakování velkých děr                       |       Síla       |             -             |
| Přesvědčit někoho o něčem                      |     Osobnost     |             -             |
| Připravit past                                 |     Rozvaha      |             -             |
| Rozlušti zašifrované spaní                     |     Vzdělání     |             -             |
| Shánění potravy v divočině                     |     Rozvaha      |             -             |
| Shození nepřítele na zem                       | Hod na útok      |             -             |
| Stopování zvěře                                |     Rozvaha      |            Ano            |
| Šplhání po skále                               |       Síla       |             -             |
| Šplhání po stěnách bez zřejmých úchytů.        |       Síla       |            Ano            |
| Vybavení si znalostí o příšeře                 |     Vzdělání     |             -             |
| Vycítění přítomnosti magie                     |     Rozvaha      |            Ano            |
| Vyhrožování a zastrašování                     |     Osobnost     |             -             |
| Výroba předmětů                                |     Vzdělání     |            Ano            |
| Získávání informací                            |     Osobnost     |             -             |
| Zneškodňování pastí                            |     Rozvaha      |            Ano            |
| Zpěv, předstírání nebo nějaký herecký výkon... |     Osobnost     |             -             |

<img src="/assets/sep_line.png"/>

## Záchranné hody

Všechny postavy a monstra mohou podstoupit záchranný hod, aby se vyhnuli plnému efektu kouzel, pastí a jiných škodlivých efektů.

**Typ záchranných hodů:** Záchranný hod je považován ze variantu těžkého ověření dovednosti. Má tedy *HU 20*. Záchranný hod samotný je pak modifikován dovednostmi, specializací a umem postavy v závislosti na efektu, který na postavu působí. Možné kategorie jsou následující:

| Dovednost     | Název            | záchrana proti efektům                                       |
| ------------- | :--------------- | :----------------------------------------------------------- |
| **Výdrž**     | **Zdatnost** | *Okamžitá smrt, působení jedů, nemoci, kouzla cílíc na vitalitu jedince*           |
| **Obratnost** | **Reflexy** | *Spuštění pasti, záchyt při pádu z výšky, speciální schopnosti monster a efekty, kterým se lze obratností vyhnout* |
| **Vzdělání**  | **Vůle**  | *Záchranný hod proti efektům, kterým lze odolat silou vůle nebo které se snaží zmást smysly* |

!!! warning "Mapování B/X záchranných hodů"
	Rozhodnete-li se čerpat dobrodružství nebo monstra z jiných OSR či B/X D&D materiálů. Můžete narazit na výčet jiných záchranných hodů. Ty se mapují následovně: *Paralýza a Dech /hůlky* = Reflexy, *Smrt* / *Jed* = Zdatnost, *Kouzla* / *Hole* = Vůle. Hodnoty záchranných hodů u monster z takových zdrojů, lze používat beze změny. Prostě přehodit na k20 hodnotu psanou ve stat-blocku.

**Hod záchranného hodu:** Když PJ vyžaduje záchranný hod, tak si hráč hodí *1k20*, připočítá patřičné modifikátory a potřebuje překonat *HU 20*.

- *Stupně úspěchu:* Pokud není napsáno v efektu, který záchranný hod způsobil jinak. vyhodnocení stupňů úspěchu záleží na PJ.

<img src="/assets/sep_line.png"/>

## Léčení a smrt

Všechny postavy a monstra mají celkový počet životů, který reprezentuje jejich schopnost se vyhýbat smrti. Všechny formy poškození odečítají z tohoto celkového počtu.

### Léčení

**Přirozená regenerace:** Za každý odpočinek stvoření zregeneruje *2+Odolnost* životů.

**Magické léčení:** Léčit lze také pomocí lektvarů, nebo kouzel. Tato forma léčení je většinou okamžitá. Magické a přirozené léčení lze kombinovat.

### Smrt

Klesnou-li životy hráčské postavy na 0, obdrží 1 vážné zranění, upadá do bezvědomí a dostává se na práh smrti. Pokud byl efekt, který postavu zredukoval na 0 životů kritický, obdrží rovnou 2 vážná zranění. Jeho pozice v iniciativě je přesunuta hned před stvoření nebo efekt, který jej zredukoval na 0 životů. Zde o ní rozhodne jen časná pomoc spojenců nebo *mince smrti*.

- **Poškození a bezmoc:** Umírající postava je bezmocná a účelným poškozením vhodnou zbraní (většinou čepelí) může být okamžitě zabito. Obdrží li umírající postava během umírání nepřímé poškození jako z prostředí nebo z perzistentního poškození. Tohle poškození se počítá jako *1 vážné zranění*.

**Beznaděj:** Ve hře existují způsoby jak zemřít bez možnosti záchrany. Většinou ve formě různých pastí, kouzel okamžitého zabití či masivního poškození.

**Masivní poškození:** Pokud postava obdrží v jednom úderu větší poškození než je dvojnásobek jejího maximální počtu životů umře bez možnosti záchrany.

#### Mince smrti

Na místo svého tahu si hráč hodí mincí. Pokud padne *hlava* poznačí si *1 úspěch*. Padne-li orel, přičte si *vážné zranění*.

- **Návrat z prahu smrti:** Nasbírá-li hráč *3 úspěchy* nebo je jeho postava vyléčena za libovolné množství životů. Jeho postava přežije s *1 životem* (nebo vyléčeným množstvím) a stráví dalších *1k4* směn v bezvědomí. Každé stvoření co se navrátí z prahu smrti je *unavené*.
- **Smrt:** Nasbírá-li postava *6 vážných zranění*, tak zemře.

#### Léčba vážných zranění

Za každý den *celodenního odpočinku* v bezpečí civilizace se postavě vyléčí *jedno vážné zranění*. 

<img src="/assets/sep_line.png"/>

## Únava

Divočina velmi často nezabíjí rychle. Preferuje metody jako jsou hald, žízeň či neklidné noci v chladu. Neustále psychické a fyzické vypětí se může lehce podepsat na kdejakém dobrodruhovy.

**Důvody k získání únavy:** PJ může hráči udělit únavu za extrémně náročné situace. Doporučuje se to a však minimálně v těchto případech:

- Den a noc bez spánku
- Onemocnění
- Přežití vlastní smrti
- Magie

**Efekty únavy:** Unavené stvoření má *stavový postih -2* ke všem *ověřovacím hodům*, *útokům*, *záchranným hodům* a *OČ*. Navíc si při cestování a průzkumu nemůže vybrat aktivitu, kterou by chtěl provádět. Únavy se lze zbavit spánkem do dalšího dne.

**Zbavení se únavy:** Únavy se lze zbavit buďto magií nebo odpočinkem do dalšího dne.

<img src="/assets/sep_line.png"/>

## Odpočinek

Po dostatečně dlouhém průzkumu si hráčské postavy mohou chtít odpočinout. Za odpočinek se většinou považuje přenocování do dalšího dne na bezpečném místě. Reálně se však jedná o libovolný odpočinek, při kterém má každá z postav možnost si odpočinout aspoň 8 hodin a provést veškeré nutné přípravy, aby mohla pokrčovat v dobrodružství.

- **Potřebná výbava:** K získání všech benefitů z odpočinku (jako je třeba přirozená regenerace) musí mít postava k dispozici minimálně *cestovní výbavu* a *1 den zásob*. V horších klimatech však může být potřeba další výbava.

**Celodenní odpočinek:** Pokud si hráč přeje, může deklarovat že jeho postava celý den nic nedělá a jen odpočívá. Tím jsou benefity odpočinku zdvojnásobené a lze se tak zbavit únavy.

**Odpočinek v kobce:** Ve většině případů není možné, protože by postavy byly celou noc rušeny putujícími monstry. Může však existovat výjimka v podobě dobře ukrytého a zabezpečeného místa uvnitř kobky, kde se dá nerušeně odpočinout.

<img src="/assets/sep_line.png"/>

## Body hrdinství (BH)

Hráči začínají každé sezení s *3-mi body hrdinství*, které jsou společné pro celou skupinu. PJ může během hry přidělit hráčům další body hrdinství. Ty se většinou dostávají za hrdinské až opovážlivé činy nebo prostě za dobrý role-play. S každým obdrženým bodem hrdinství (mimo ty do začátku) hráčské postavy také obdrží *1 zkušenostní bod*. Body hrdinství mají následující využití: 

- **1 BH za přehození ověření:** Hráč může přehodit jeden svůj libovolný hod na ověření (včetně hodů na zásah, záchranných hodů a přímých hodů). Nelze použít opakovaně na jeden hod.
- **Všechny BH za vyhnutí se smrti (minimálně 1)**: Pokud se hráčova postava nachází na prahu smrti. může použít všechny své body hrdinství a tím se stabilizovat s 1 životem a být při vědomí.

## Nebezpečí a nástrahy

Pár běžných překážek se kterými se hráči mohou setkat a pravidla pro jejich řešení.

**Šplhání:** Šplhat lze polovinou své hybnosti po površích, které mají aspoň nějaké úchyty. Pokud postava šplhá v obtížné nebo napjaté situaci (jako třeba boj), PJ muže vyžadovat nějaký hod kostkou. Například ověření síly.

**Tma:** Pokud se postavy chystají na výpravu do podzemí (nebo jiných tmavých prostorů) doporučuje se vzít si sebou zdroj světla. Postavy ve tmě jsou považovány za slepé. Pokud skupina během průzkum ztratí všechny zdroje světla, tak je permanentně ztracena (jako kdyby umřela). 

**Vidění ve tmě:** Některá stvoření vidí ve tmě stejně dobře jako za běžného světla akorát černobíle. Existují i stvoření, která vidí ve tmě dokonale v barvách.

**Světlo a překvapení:** Postavy nebo monstra, která mají sebou zdroj světla, nemůžou překvapit své nepřátele. Světlo totiž prozrazuje jejich přítomnost.

**Pád z výšky:** Pád z výšky na tvrdý povrch působí *1k6* poškození za každé započaté *3 metry pádu*. Pokud se jedná o vědomý pád (například seskočení z balkónu), poškození se nepočítá za první 3 metry.

!!! note "Rychlost pádu"
    Pokud postava padá volným pádem, předpokládá se, že první kolo padá rychlostí *15 metrů za vteřinu* (150 metrů za kolo) a všechna následující kola rychlostí *45 metrů za vteřinu* (450 metrů za kolo).

**Hlad a žízeň:** Pokud postavy jsou déle jak den bez jídla nebo pití, tak mohou být postihnuty únavou.

### Voda a plavání

Jednou z nejnebezpečnější překážek,se kterou se postavy mohou setkat, je voda. Pro stvoření ponořené ve vodě platí následující postihy.

**Rychlost plavání:** Stvoření bez určené hybnosti plavání, mají rychlost plavání odpovídající *polovině své hybnosti*.

**Zadržení dechu:** Postava může zadržet dech na počet kol odpovídající 6+*Výdrž*. Pokud postava obdrží kritický zásah nebo kriticky neuspěje v záchranném hodu ztratí jedno kolo dechu. Pokud stvoření promluví nebo se pokusí seslat kouzlo, ztratí všechen zbývající dech.

**Topení se:** Stvoření kterému dojde pod vodou dech se začne topit. Topící se stvoření je v bezvědomí a obdrží *2k6* poškození každé kolo. Je-li stvoření vyléčeno a je mu obnoven přísun vzduchu, přijde k sobě a přestane se topit.

**Viditelnost pod vodou:** Stvoření bez ochrany očí nebo schopnosti dýchat pod vodou. Vidí, za ideálních podmínek (čistý otevřený oceán za jasného dne), přibližně *6 metrů* kolem sebe pouze obrysy. Pro účely boje je takové stvoření efektivně slepé. V případě, že stvoření může vidět pod vodou je pak dohled kolem *60 metrů* (za ideálních podmínek).

**Brnění a zátěž:** Postava ve zbroji nebo s velkou zátěží. Má *%* šanci jít ke dnu, každé kolo strávené ve vodě. Rychlost klesání je *6 metrů za kolo*.

- **Lehká zbroj:** šance jít ke dnu je *25%*
- **Střední zbroj:** šance jít ke dnu je *75%*
- **Těžká zbroj:** šance jít ke dnu je *100%*
- **Magická zbroj:** jsou magické a netáhnou nositele ke dnu

**Zbraně:** Střelné zbraně a zbraně působící tupá poškození jsou pod vodou nepoužitelné. Sečné zbraně útočí se *situačním postihem -4* na zásah a při úspěšném zásahu působí *poloviční poškození*. Bodné zbraně fungují normálně.

**Kouzla:** Pokud stvoření nemůže pod vodou mluvit, tak nemůže sesílat kouzla. Navíc všechna kouzla užívající oheň jsou pod vodou nepoužitelná.

<img src="/assets/sep_line.png"/>

## Setkání (player facing ==todo==)

asd

<img src="/assets/sep_line.png"/>
