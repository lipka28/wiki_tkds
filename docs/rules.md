# Pravidla a procedury

## Organizace skupiny

**Formace:** Před začátkem průzkumu by si hráči měli rozhodnout formaci, ve které budou postupovat. Například se hráči mohou rozhodnout, že budou postupovat ve formaci pyramidy. Obrněnec ve předu, čaroděj uprostřed  a 2 válečníci po stranách. Formaci lze kdykoliv změnit a dokonce lze definovat i různé formace pro různé situace. Jako třeba otevírání dveří, boj, průzkum atd.

**Dělba pokladu a zkušeností:** Poklad z dobrodružství může být rozdělen mezi přeživší postavy v libovolném poměru na kterém se hráči domluví. Zkušenostmi jsou však vždy odměňováni všichni účastníci výpravy.

## Ověření dovedností (Skill check)

Nejasné situace může DM řešit tím, že požádá hráče o hod na ověření dovednosti. DM stanoví obtížnost aktivity, dle tabulky níže, hráč hodí kostkou a následně DM vyhodnotí výsledek. Obtížnost by měla být stanovena v souvislosti se schopnostmi běžného člověka s dovednostmi potřebnými pro danou aktivitu. Pokud se u postavy taková dovednost nedá předpokládat, ale aktivita je stále proveditelná (například jedná-li se o aktivitu ve které vyniká jen jiné specifické povolání). Tak je obtížnost vždy velmi těžká (Poznámka pod čarou: Good practice, řekni hráčům DC)

|     OBTÍŽNOST     | HODNOTA |
| :---------------: | :-----: |
|       Lehká       |    5    |
|    Střední*\**    |   10    |
|       Těžká       |   15    |
| Velmi těžká*\*\** |   20    |

*\*Nejběžnější obtížnost* 

*\*\* Proveditelné ale velmi obtížné nebo nelze předpokládat dostatečnou znalost / dovednost*

!!! tip "Rada pro PJ: Vždy řekni hráčům proti jaké hodnotě hází."
    Je dobrým zvykem informovat hráče o tom, jakou hodnotu musí přehodit. To, že hráč ví do čeho jde a může se na základě této informace rozhodnout zda hod podstoupí. Buduje důvěru mezi hráčem a PJ.

**Hod:** Hráč hodí 1d20 a přičte k výsledku modifikátor dovednosti, kterou lze na takovou aktivitu aplikovat (vždy jen jednu.) 

- *Větší rovno:* Pokud je výsledek větší nebo roven obtížnosti, tak je hod úspěšný. 
- *Nižší:* V případě nižších výsledků se jedná o neúspěch. 
- *NAT1 a NAT20:* V případě přirozené 1 se jedná o kritický neúspěch  a v případě přirozených 20 se jedná o kritický úspěch.  
- *Výhoda a nevýhoda:* DM může také na takový hod uvalit výhodu, nevýhodu nebo jiné bonusy a postihy, dle dané situace.

!!! tip "Rada pro PJ: Se skill checky to nepřehánět."
    Přílišné spoléhání na skill checky může mít neblahý efekt na průběh a zábavnost hry. Pokud se většina situací ve hře dá zredukovat na řešení za pomocí hodu kostkou můžete se rychle začít nudit. Hráči by měli být motivováni interagovat ze světem a hledat řešení v něm. To se ze strany PJ dá podpořit například tím, že pokud hráči přijdou s rozumným proveditelným plánem, jak vyřešit situaci. PJ by měl nechat plán proběhnout bez zbytečných skill checků.

!!! note "Základní kompetence"
    Je dobré myslet na to, že hráčské postavy jsou především dobrodruzi. Měli by tedy zvládat základní věci, jako například nerušený šplh po laně nebo jízda na koni, bez zbytečných ověřovacích hodů. To samé platí pro základní kompetence vyplývající z jednotlivých povolání.

### Jiné metody řešení nejasných situací

Další nejasné situace. Například takové, kde nezáleží na nějakých specifických dovednostech zúčastněných lze řešit i jinými způsoby. PJ může prostě stanovit pravděpodobnost úspěchu, například v % nebo formou x z y-ti (např 2 z 6-ti), a požádá hráče aby hodil kostkou. Výsledek hodu pak rozhodne.

## Záchranné hody

Všechny postavy a monstra mohou podstoupit záchranný hod aby se vyhnuli plnému efektu kouzel, pastí a jiných speciálních útoků.

**Typ záchranných hodů:** V této hře existuje pouze jeden univerzální záchranný hod. Ten se však může házet s různými modifikátory na základě toho proti čemu se postava snaží zachránit. Tyto modifikátory se dají získat různou výbavou, výběrem rasy, povolání či ze specifických dovedností.

- *Záchranný hod proti magii:* Je modifikovaný rozumem. 
- *Záchranný hod proti smrti (a jedům):* Je modifikovaný výdrží.

!!! Note "Jiné modifikátory"
    Tyto modifikátory jsou nejpoužívanější avšak DM si může vyžádat i záchranný hod modifikovaný jinou dovedností. Například záchranný hod modifikovaný zručností může být požadován pokud se postavu někdo pokusí odzbrojit. Nebo modifikace osobností může být vhodná při záchranně proti strachu.

**Hod záchranného hodu:** Když je postava ovlivněna efektem, který vyžaduje záchranný hod tak si hodí D20, připočítá patřičné modifikátory a porovná výsledek s číslem, které má zapsáno jako univerzální hod. 

- *Větší rovno:* Pokud je výsledek větší nebo roven, zapsanému číslu tak je hod úspěšný. 
- *Nižší:* V případě nižších výsledků se jedná o neúspěch. 
- *NAT1 a NAT20:* V případě přirozené 1 se vždy jedná o neúspěch a v případě přirozených 20 je hod vždy úspěšný. 

## Poškození, léčení a smrt

Všechny postavy a monstra mají celkový počet životů, který reprezentuje jejich schopnost se vyhýbat smrti. Všechny formy útoků odečítají z tohoto celkového počtu.

### Léčení

 **Přirozené léčení:** Za každou nerušenou noc odpočinku postava nebo monstrum zregeneruje *2 životy*. Přenocování v nebezpečí divočiny nebo kobce neumožňuje přirozené léčení.  

**Magické léčení:** Léčit lze také pomocí lektvarů, nebo kouzel. Tato forma léčení je většinou instantní. Magické a přirozené léčení lze kombinovat.

**Smrt:** Monstrum nebo hráč jehož životy jsou zredukovány na *0* nebo méně, je považováno za mrtvé.

**Mírnější systém smrti pro heroická dobrodružství (Optional):** Hráčova postava zredukovaná na 0 nebo méně životů upadne do bezvědomí. Pokud je tělo postavy následně do *24 hodin* zkontrolováno nebo vyléčeno. Může se postava pokusit o záchranný hod proti smrti. Pokud uspěje tak je na živu s jedním životem a v bezvědomí po dobu *1d4 směn*. V případě vyléčení postava přijde k sobě okamžitě s vyléčeným množstvím.

- *Opakovaná smrt:* Tuto záchranu je možné opakovat jen tehdy, pokud byla postava někdy po své smrti vyléčena na maximum svých životů. 
- *Zničení těla:* V tomhle případě tělo nezle zkontrolovat a postava automaticky umírá.

**Zničení předmětů:** Pokud byla postava zabita destruktivním kouzlem nebo speciálním efektem (jako je úder blesku, dračí oheň a podobné), její výbava je považována za zničenou.

**Zničení magických předmětů:** Magické předměty mají šanci na přežití takto destruktivního útoku. O jejich přežití rozhodne záchranný hod, pro jehož vyhodnocení se použijí statistiky postavy, která předmět měla u sebe. 

- *Záchranný hod:* Záchranný hod je třeba udělat za každý magický předmět co měla postava u sebe. Počítají se také aplikovatelné bonusy(a postihy), kterými postava disponuje proti danému efektu.  
- *Bonusy:* Magické předměty poskytující bonus pro boj (jako například zbraň dává +2 pro zásah a poškození, nebo zbroj dává +1 k OČ. ) mohou tento bonus také přičíst k záchrannému hodu.

## Nebezpečí a nástrahy

Pár běžných překážek se kterými se hráči mohou setkat a pravidla pro jejich řešení.

**Šplhání:** Šplhat lze polovinou své hybnosti po površích, které mají aspoň nějaké úchyty. Pokud postava šplhá v obtížné nebo napjaté situaci (jako třeba boj), DM muže vyžadovat nějaký hod kostkou. Například ověření síly.

**Tma:** Pokud se postavy chystají na výpravu do podzemí (nebo jiných tmavých prostorů) doporučuje se vzít si sebou zdroj světla. Postavy ve tmě jsou považovány za slepé.

**Termovize:** Některé monstra a humanoidní rasy mají speciální zrak, který jim umožňuje částečně vidět ve tmě.  

- *Stopy tepla:* Stvoření, která mají termovizi vidí teplo vyzařující s živých (teplokrevných) stvoření. Živá stvoření a teplá místa vidí jako bílé nebo světle šedé, ostatní věci jako stupně šedi a studené místa jako černou.  
- *Čtení:* Ve většině případů se termovizí ve tmě nedá číst, jelikož nelze vnímat dostatečné detaily. 
- *Dosah:* Dosah termovize ve tmě je 12 metrů (pokud není specifikováno jinak). 
- *Narušení:* Jakýkoliv zdroj světla, nebo velký zdroj tepla, termovizi vyruší. (Vidění uživatele se vrátí do normálu.)

**Světlo a překvapení:** Postavy nebo monstra, která mají sebou zdroj světla, nemůžou překvapit své nepřátele. Světlo totiž prozrazuje jejich přítomnost.

**Pád z výšky:** Pád z výšky na tvrdý povrch působí *1d6* poškození za každé započaté 2 metry pádu. První 2 metry pádu se do tohohle poškození nepočítají. Padající postava se může pokusit při pádu zachytit ověřením zručnosti proti *obtížnosti 15*. I zachycená postava však obdrží poškození za vzdálenost, kterou již spadla.

!!! note "Rychlost pádu"
    Pokud postava padá volným pádem, předpokládá se, že padá rychlostí *25 metrů* za vteřinu. (150 metrů za kolo)

**Hlad a žízeň:** Pokud postavy jsou déle jak den bez jídla nebo pití, tak si za každý takový den přičtou bod (nebo dva) únavy.

**Plavání:** Při plavání je maximální rychlost postavy polovina její hybnosti. Je předpokládáno, že každá hráčova postava umí plavat. Pokud neexistují zřejmé důvody proč by nemohla. 

**Zadržení dechu:** Postava může zadržet dech po dobu tolika kol kolik je hodnota její dovednosti výdrž. Sesílání kouzel a mluvení však způsobí okamžité puštění dechu.

## Únava

Divočina velmi často nezabíjí rychle. Preferuje metody jako jsou hald, žízeň či neklidné noci v chladu. Neustále psychické a fyzické vypětí se může lehce podepsat na kdejakém dobrodruhovy. K tomuto účelu slouží měření únavy. 

**Používání únavy:** Únava je perzistentní a kumulativní negativní efekt vznikající hladem, žízní, zraněním nebo prostě nedostatkem spánku. Jako mechanika přidává určitý stupeň nebezpečí mimo standardní boje. A také funguje jako určitá forma vyměřeného času, který mohou hrdinové strávit mimo civilizaci. 

**Důvody k získání únavy:** DM může hráči přidělit bod únavy kdykoliv uzná za vhodné. Doporučuje se to a však minimálně v těchto případech:

- Den a noc bez spánku
- Den a noc bez jídla či vody
- Onemocnění
- Obdržení vážného zranění (Zlomenina, otřes mozku, amputace a podobné)
- Přežití vlastní smrti
- Podstoupení náročného magického rituálu

**Efekty únavy:** Každý získaný stupeň únavy uděluje postih ve výši hodnoty únavy do: 

- Hodu na zásah
- Poškození modifikovaných sílou
- Obranného čísla
- Záchranných hodů
- Ověření dovedností. 

**Smrt na únavu:** Pokud postava dosáhne únavy o hodnotě 7 nebo více musí podstoupit záchranný hod proti smrti nebo zemřít.

**Zbavení se únavy:** Zbavení se únavy v divočině je ve směs nemožné. Je vyžadována buď pomoc magie, strávit noc v civilizaci nebo alespoň v bezpečném stavení. Za každý den strávený v bezpečí civilizace je vyléčen 1 stupeň únavy. Při odpočinku v civilizaci nelze na únavu zemřít.

## Přenocování v divočině

Na dobrodružství většinou nestačí mít jen zbraně. Často je potřeba i dobrý plán a hlavně zásoby. Dobrodružné výpravy totiž málo kdy trvají jen 1 den. Při přenocování v divočině je potřeba podstoupit následující kroky. 

1. Pokus o utáboření
2. Vyhodnocení 
3. Přičtení únavy či odečet zásob

**Pokus o utáboření:** Při pokusu o utáboření musí postavy obstarat 3 základní potřeby k přežití: *jídlo, vodu a útočiště*. To udělají tak, že kolektivně hodí *3d6*. Kde každá d6 představuje jednu z těchto potřeb. 

- *Speciální schopnosti:* Každá postava cestující s družinou, která disponuje schopnostmi pro přežití v divočině. (Např. hraničář). Může poskytnou *+1* bonus k jednomu z hodů. Musí tak však deklarovat předem. 
- *Kouzla:* Některé kouzla mohou úplně nahradit potřebu pro některý hod. V těchto případech může DM hod prominout.  
- *Hlídka a náhodná setkání:* Při táboření může v průběhu noci dojít k náhodným setkáním. Také se automaticky předpokládá, že se postavy střídají na hlídce.

**Vyhodnocení:** Výsledek *4 nebo více* na *d6* je považován za úspěšné obstarání dané potřeby. V opačném případě se jedná o neúspěch.

**Přičtení únavy či odečet zásob:** Za každou neúspěšně opatřenou potřebu si pak hráči mohou vybrat. Buď utrpí 1 stupeň únavy a nebo spotřebují 1 zásobu. (Viz zásoby v kapitole *Výbava*)

**Přenocování v kobce:** Kobky na rozdíl od divočiny většinou neposkytují pohodlný nocleh, čerstvou vodu, či zvěř k lovu. Rozhodnou-li se hráči tedy přenocovat v kobce automaticky se všechny pokus o obstarání potřeb považuje za neúspěch. (3 neúspěchy) 

- *Alternativní zdroje:* Pokud však hráči najdou v kobce něco, co by jím obstarání dané potřeby umožnilo. Například podzemní řeka, pohodlná postel s nebesy či goblinní kuchyně plná masa neznámého původu. Může jim být některý neúspěch odpuštěn.

## Cestování po světě

| HERNÍ SEKVENCE PRO KAŽDÝ DEN CESTOVÁNÍ                       |
| :----------------------------------------------------------- |
| *1. Výběr směru* - Hráči se rozhodnou kam, nebo jakým směrem chtějí cestovat. |
| *2. Ztráta směru* - DM Rozhodne zda se hráči po cestě ztratí. |
| *3. Náhodná setkání* - DM hodí aplikovatelné hody, aby rozhodl zda se během cesty něco přihodí. |
| *4. Popis* - DM hráčům popíše cestu a všechny události co se během ní staly. |
| *5. Konec dne* - DM aktualizuje časové záznamy a upraví dobu trvání kouzel. Hráči si také musí odpočinout po dni cesty. (viz. [Přenocování v divočině](/rules/#prenocovani-v-divocine)) |

**Výběr směru:** Hráči si na základě orientačních bodů, cesty nebo dle světových stran, určí jakým směrem chtějí cestovat.

**Viditelnost:** V běžných podmínkách se předpokládá, že hráči vidí 5 kilometrů kolem sebe. A však v některých situacích, jako je pohyb v lese či vyšplhání na vysokou horu, může být jejich dohled menší nebo větší.

**Pohyb po světě:** Vzdálenost, kterou mohou postavy ujít za den, je dána pětinásobkem jejich hybnosti. Pro většinu postav je to tedy 30 kilometrů za den. A však rychlost skupiny je odvozena od nejpomalejšího člena skupiny. 

- *Obtížný terén:* Pokud postavy cestují obtížným terénem, tak se pohybují o poloviční rychlostí. Takže například cestovat 10 mil bažinami je stojí 20 mil jejich hybnosti. 
- *Cesty:* Cesty umožňuje pohyb i s vozem. 
- *Cestování dnem i nocí:* Hráči se mohou rozhodnout, že chtějí cestovat dnem i nocí bez přestávky. To jim umožní, se během jednoho dne cestování posunout o polovinu vzdálenosti více. (např. 30 km -> 45 km). A však každá z postav obdrží 1 bod únavy. 

**Ztráta směru:** Pokud hráči necestují po cestě nebo dle nějakého orientačního bodu. (Jako je třeba řeka, hora nebo podobné.) Existuje šance, že ztratí směr. Šance na ztrátu směru je *2 z 6-ti*. V *Obtížném terénu* pak *3 z 6-ti*. Postavy co ztratí směr se v průběhu dne cestování lehce odchýlí od svého směru putování.

**Náhodná setkání:** Během cestování krajinou mohou hráči narazit na různá stvoření, či jiné události. Šance narazit na něco takového je *2 z 6-ti* za každý den cestování.

**Ostatní aktivity:** V divočině lze také provádět spoustu jiných aktivit než jen cestovat. Nejčastějšími aktivitami jsou tyto:

- *Sběr* - Během cestování se mohou postavy pokusit o sběr bylin, plodů a jiných zásob. Tato aktivita nijak neovlivní rychlost pohybu a umožní cestující skupině najít nějaké ty zásoby.
    - **Šance:** *2 z 6-ti*
    - **Efekt:** Skupina najde *1d6* zásob

- *Lov* - Lov umožňuje získat větší množství zásob. Avšak tahle aktivita zabere hráčům celý den. Takže den kdy se rozhodnou lovit nemohou cestovat.  
    - **Šance:** *1 z 6-ti*
    - **Efekt:** Hráči naleznou lovnou zvěř, která je vhodná k jídlu. Ještě ji však musí ulovit. 

- *Průzkum oblasti* - Stejně jako lov je průzkum celodenní aktivita. Během průzkumu hráči prohledají oblast v okruhu 5 kilometrů kolem jejich výchozí pozice. 
    - **Šance:** *3 z 6-ti* 
    - **Efekt:** Hráči objeví jeden z ukrytých prvků v dané oblasti.


!!! note "Simultánní aktivity"
    Hráči se mohou pokusit o více celodenních aktivit naráz. Avšak musí předem deklarovat, který z hráčů se bude věnovat čemu. Jelikož případným výzvám pak budou čelit odděleně, dle předem deklarovaných skupin.

### Rychlé cestování

Alternativní metodou jak řešit cestování, je "rychlé cestování". Vhodné obzvlášť pokud hráči cestují někam kde už byli nebo prostě někam kam znají cestu.  

- *Doba cesty:* Cesta se s touhle metodou neměří na kilometry ale na dny. Dm stanoví kolik dní bude cesta trvat. 
- *Souhrnné poškození:* Během rychlého cestování se postihy kumulují jako souhrnné poškození, které si na konci cesty mezi sebou hráči rozdělí. 
- *Zásoby:* Hráči zaplatí počet zásob odpovídající počtu cestujících "hladových krků" za každý den cesty.
- *Nedostatek zásob:* Za každou zásobu, kterou hráči nemohou zaplatit se přičte 1 bod souhrnného poškození. 
- *Náhodná setkání:* Pokud hráči cestují delší dobu než 5 dní, DM hodí 1d4 na určení počtu setkání. Na kratší vzdálenost je setkání většinou 1. 
- *Rozdělení poškození:* Na konci cesty si hráči mohou rozdělit nashromážděné souhrnné poškození v libovolném poměru mezi sebou. Pokud životy některého z nich klesne na 0, tak byl dotyčný po cestě zabit. Alternativně může hráč, za každé poškození co by ho posunulo na 0 životů, přijmout bod únavy.

## Průzkum kobek

| POSTUP PŘI PRŮZKUMU KOBEK                                    |
| :----------------------------------------------------------- |
| *1. Putující monstra* - DM vyhodnotí, zda dojde k náhodnému setkání. |
| *2. Akce* - Hráči deklarují co chtějí dělat. (Např.: Přesunout se jinam, prohledat šuplíky, Prozkoumat nápis na zdi atd.) |
| *3. Popis* - DM hráčům popíše co se stalo a jaký efekt měli jejich akce. |
| *4. Konec směny* - DM aktualizuje časové záznamy a upraví dobu trvání kouzel či zdrojů světla. |

**Putující monstra:** V kobkách se hráči mohou často setkat s putujícími monstry. Ve výsledku je to mechanismus omezující kolik času jsou hráči schopni vydržet v kobce než se budou muset stáhnout.  

- *Frekvence:* Hod na putující monstra probíhá většinou jednou za 2 kola. (Publikovaná dobrodružství však mohou používat i jinou frekvenci) 
- *Hlasité zvuky:* Alternativně lze hodit na putující monstra i v případě, že hráči svým chováním způsobí nějaký randál. 
- *Šance:* Šance na setkání s putujícím monstrem je většinou *1 z 6-ti*.

### Nejčastější akce při průzkumu kobek

Když se hráči rozhodují co budou dělat mají na výběr v podstatě z nekonečno možností. Nejčastěji se však rozhodnou buď pro pohyb, prozkoumávání nebo odpočinek.

**Průzkum:** Kobky obsahují spoustu ukrytých prvků. Jako jsou pasti, tajné dveře či ukryté poklady. Hráči mohou tyto ukryté prvky odhalit průzkumem. Hráč popíše svůj postup průzkumu a případné nástroje a jejich využití DM. DM vyhodnotí zda by hráčův postup skrytý prvek odhalil a sdělí hráči výsledek.

**Odpočinek:** Odpočívat lze maximálně jednou za 8 hodin průzkumu. Odpočinek trvá 8 - 12 hodin. Pokud postavy v posledních 24 hodinách neodpočívali, utrpí *1 bod únavy*.  Během odpočinku si postavy mohou udělat své každodenní přípravy a čarujícím postavám se doplní magická energie. 

!!! note "Trvání akcí při průzkumu"
    Při průzkumu se předpokládá, že naprostá většina akcí zabere *1 směnu*.

### Běžné překážky

V kobkách můžou na hráče čekat všelijaké nástrahy. Od monster přes pasti až po všelijaké hádanky. Nejčastějšími překážkami jsou však dveře a pasti.

**Dveře:** Kobky mívají spoustu dveří a ty můžou být v různém stavu. Například maskované, zamčené nebo třeba jen zasáklé. Pro zjednodušení se předpokládá, že je naprostá většina dveří zavřená. 

**Zamčené dveře:** Zamčené dveře mohou být odemčeny klíčem, který se pravděpodobně skrývá někde v kobce. Alternativně mohou být odemčeny postavu se schopností odemykat zámky. Samozřejmě vždycky existuje varianta dveře rozmlátit, avšak způsobený hluk může vyvolat nechtěnou pozornost.

**Pasti:** Pasti jsou další nepostradatelnou součástí kobek. Existují 2 kategorie pastí. Skryté a nápadné. Pasti jsou postavami buď automaticky sponzorovány a nebo by DM měl poskytnout hráčům dostatek vodítek, že se v dané lokalitě vyskytuje past. Takovou pastí může být třeba díra s bodci uprostřed chodby, podezřelé pravidelně rozmístěné otvory ve stěnách místnosti nebo velké kladivo visící nad dveřmi. 

- *Spouštěcí mechanizmus:* Každá past má svůj spouštěcí mechanizmus. (Jako otevření dveří, přejití přes určitou oblast či narušení magických run. atd...) 
- *Šance na spuštění:* Převážná většina pastí má šanci na spuštění *2 z 6-ti*.

!!! tip "Rada pro PJ: Neschovávej své pasti."
    Tvé pasti by měli mít vždy dostatek vodítek aby je hráči mohli odhalit dřív než do nich stoupnou. Výzva v překonání pasti by měla být vždy v tom jak past projít / obejít, nikoliv v tom jak ji odhalit. Gotcha momenty, kdy past zabije nic netušícího hráče, nejsou zábavné pro nikoho.

## Náhlá setkání

| POSTUP PŘI NÁHODNÉM SETKÁNÍ                                  |
| :----------------------------------------------------------- |
| *1. Překvapení:* DM Hodí na překvapení (pokud aplikovatelné) |
| *2. Vzdálenost setkání:* DM rozhodne jak daleko jsou od sebe hráči a monstrum |
| *3. Iniciativa:* Každá strana, která není překvapená hodí iniciativu |
| *4. Akce:* Každá strana, která není překvapená se rozhodne jak bude na setkání reagovat a setkání se odehraje |
| *5. Závěr:* Uběhne 1 kolo                                    |

**Hod na překvapení:** Pokud to není jasné ze vzniklé situace DM si může vyžádat hod na překvapení. Ten probíhá tak, že obě strany hodí *1d6*. Výsledek *1* nebo *2* znamená, že daná strana je překvapená. (Výsledky mohou být také ovlivněny schopnostmi postav či monster.) 

- *Jen jedna ze stran je překvapená* - Pokud je jen některá ze stran překvapená tak překvapená strana 1 kolo vynechá.
- *Obě strany jsou překvapené* - Pokud jsou obě strany překvapené dojde jen k chvilkovému zaváhání na obou stranách a žádná strana nemá výhodu. 

**Vzdálenost setkání:** Situace při které k setkání dojde většinou určuje vzdálenost mezi účastníky. Pokud však není na první pohled jasné jak jsou účastníci daleko od sebe, je možné určit vzdálenost náhodným hodem dle místa setkání:

- *Vnitřní prostory:* *4d6* metrů (Polovina při překvapení)
- *Divočina, moře nebo vzduch:* *4d6 x 10* metrů (nebo *1d4 x 10* metrů pokud je některá ze stran překvapená)

**Akce** **Hráčů:** Hráči si rozhodnou co chtějí dělat 

**Akce monster:** Pokud ze situace není jasné jak by monstrum reagovalo. Lze to rozhodnout pomocí hodu na reakci dle tabulky níže.

| 2D6         | VÝSLEDEK                   |  REAKCE NA JINÉ NPC INTERAKCE  |
| :---------- | :------------------------- | :----------------------------: |
| 2 nebo méně | Nepřátelský, zaútočí       |           Negativní            |
| 3 - 5       | Nepřátelský, může zaútočit | Neutrální, příklon k negativní |
| 6 - 8       | Neutrální, nejistý         |     Neutrální (zkus znovu)     |
| 9 - 11      | Lhostejný                  | Neutrální, příklon k pozitivní |
| 12 +        | Přátelský, nápomocný       |           Pozitivní            |

**Konec setkání:** Předpokládá se, že náhlá setkání (včetně bojů) trvají nejméně *1 směnu* a zaokrouhlují se k nejbližší směně nahoru. Je brán v potaz čas na odpočinek po boji, čištění výzbroje, obvázání ran a podobných aktivit.

## Souboje

| BOJOVÁ SEKVENCE KAŽDÉ KOLO                                   |
| :----------------------------------------------------------- |
| *0. Iniciativa:* Každá strana hodí *1d10*. (remíza jde ve prospěch hráčů) |
| *1. Vítězná strana je na řadě:*<br /> a. Kontrola morálky monster (je-li třeba)<br /> b. Odehrání tahu |
| *2. Ostatní strany jsou na řadě:* V pořadí iniciativy        |
| *3. Zpět na krok 1 dokud není souboj ukončen.*               |

**Iniciativa:** Hoď *1d10* Za každou účastnící se stranu. 

- *Vítěz:* Strana s nejvyšším hodem táhne první, ostatní táhnou v pořadí od nejvyššího hodu po nejnižší.  
- *Remíza:* Remíza jde ve prospěch hráčů. 

**Morálka:** Monstra mohou být ovlivněny svou morálkou a při výrazných zvratech v boji se dát na ústup nebo se vzdát. Ověření morálky probíhá hodem *2d6* proti hodnotě morálky stvoření. Úspěšný hod je *roven nebo nižší* jako hodnota morálky stvoření. V případě neúspěchu stvoření většinou uteče nebo se vzdá. Pokud stvoření během setkání *2x uspěje* v ověření morálky, tak bojuje až do své smrti. 

!!! note "Příklad: Zvraty v boji"
    Zvratem v boji může být například: první zabití ve skupině, zabití aspoň poloviny jedinců v dané skupině či zabití vedoucího skupiny.

**Odehrání tahu:** Postavy v dané skupině odehrávají svůj tah naráz. Pokud jsou to hráči mohou se mezi sebou domlouvat a vymýšlet strategie. Postava může během svého tahu udělat takřka cokoliv co by se vešlo do 6-ti vteřin reálného času. Musí však dodržet následující *omezení:*

- Během kola se může postava pohnout maximálně do vzdálenosti své hybnosti. 
- Vybavenou zbraní může postava zaútočit jen jednou za kolo. (Monstra používající více končetin mohou mít útoků více. Případně postavy mohou mít speciální schopnosti umožňující více útoků.)
- Zbraň nemůže být použita to kolo, které byla vytasena. (mimo malých zbraní)
- Jiné předměty mohou být vytaseny a použity v jednom tahu na místo útoku, pokud jsou mezi vybavenými předměty.

!!! note "Uschované předměty"
    Vytažení předmětu z batohu zabírá celé kolo včetně pohybu. Takto vytažený předmět lze použít až v dalším kole.

**Instantní akce:** Některé postavy disponují schopnostmi, které se dají použít jako instantní akce. Tyto speciální akce se dají použít kdykoliv během kola a to i včetně tahu soupeře. Jejich použití je však omezeno na *1x za kolo*. Příkladem takové akce je třeba *"Reflexivní blokování štítem"* (Více v [Ostatní bojové situace](/rules/#ostatni-bojove-situace)). Instantní akce nelze použít pokud je postava překvapená.

**Pohyb:** Za pohyb se považuje téměř jakákoliv změna pozice. Ať už je to chůze, běh, plavání, létání, šplhání, skok z rozběhem nebo třeba zhoupnutí se na laně. Pohyb obtížným terénem stojí dvojnásobek hybnosti. Například plavání, brodění se, šplhání a podobné. Pohyb je také možné kombinovat s dalšími akcemi.

**Vázání v boji na blízko:** Stvoření, které zaútočilo nebo bylo napadeno jiným stvořením útokem na blízku (třeba i neúspěšným) je vázán v boji na blízko. Pro stvoření vázané v boji na blízko platí následující omezení:

- *Útoky na dálku* - Mají *50%* šanci na selhání (Automaticky mine)
- *Používání nebo manipulace s předměty* - Mají *50%* šanci že předmět se nepoužije a upadne na zem (některé předměty se mohou rozbít)
- *Čarování kouzel* - Má *50%* šanci, že kouzlo bude ztraceno (včetně ceny za sesílání)
- *Strategický pohyb* - Stvoření se může pohnout pouze po obvodu svých soupeřů. Nesmí se však od nich vzdálit.
- *Útěk* - Stvoření se může vyvázat z boje na blízku tím, že obětuje v daném kole svou akci. Může se pak pohybovat svou plnou rychlostí mimo dosah nepřítele.

**Dosah útoků:** Dosah útoku je dán velikostí zbraně. U zbraní na blízku u kterých dává smysl házení je maximální vzdálenost hodu dána sílou nositele.

!!! note "Neefektivní vzdálenost u hozených zbraní"
    Pravidla efektivní a neefektivní vzdálenosti platí i pro hozené zbraně. Síla nositele tedy určuje efektivní vzdálenost. Neefektivní vzdálenost je pak dvojnásobek Síly.

**Zóny dosahu (optional):** Některé skupiny mohou chtít využít abstraktnější metodu hlídání vzdáleností. Obzvlášť pokud preferují odehrávání soubojů v tzv. *"Theatre of mind"*, kde měření přesných vzdáleností je spíše na obtíž. Vzdálenosti mohou být rozděleny do těchto abstraktních skupin:

- *Blízko* (0 - 5 metrů) - Přesun k cíli je možný během jednoho kola. Na cíle blízko jsou možné všechny druhy útoků avšak útoky na dálku mohou být penalizovány.
- *Poblíž* (6 - 25 metrů) - Přesun k cíli je možný během pár kol (až 5). Na cíle poblíž jsou možné útoky jen hozenými zbraněmi a všemi typy střelných zbraní.
- *Daleko* (26 - 50 metrů) - Přesun k cíli je možný břehem několika kol (až 10). Na cíle daleko jsou možné pouze útoky střelnými zbraněmi. S tím, že malé střelné zbraně útočí s nevýhodou.
- *Velmi daleko* (51 - 100 metrů) - Přesun k cíli je možný během několika kol (až 20). Na cíle velmi daleko jsou možné pouze útoky středními a velkými střelnými zbraněmi. S tím, že střední střelné zbraně útočí s nevýhodou
- *Extrémně daleko* (101+ metrů) - Přesun k cíli může trvat desítky až stovky kol nebo dokonce nemusí být možný. Pokud DM uváží může povolit útok velkou střelnou zbraní avšak pouze s nevýhodou. 

**Cíl v úkrytu** **Kompletní krytí:** Cíle co jsou kompletně schované v úkrytu není možné trefit střelnou zbraní. Cíle co jsou v částečném úkrytu mohou mít bonus do OČ, proti střelným zbraním, v rozsahu +1 až +4 dle uvážení. (malý stůl může být +1, zatímco hustý les může být +4)

**Další na tahu:** Opakuj kroky 1a a 1b pro každou stranu konfliktu v pořadí iniciativy. 

------

## Útok obecně

**NAT 1 a NAT 20:** Hody přirozené *1* jsou považovány za neúspěch. Hod přirozené *20* je považován za kritický zásah. 

**Kritické zásahy:** Uděluje maximální možné poškození (Určené maximální hodnotou na kostce poškození dané zbraně včetně bonusů). Pro účely vyhodnocování jsou i útoky za plné poškození považovány za kritické zásahy.

!!! example "Volitelné pravidlo: Extra efekt při kritickém zásahu"
    PJ se může rozhodnout udělovat extra efekty za kritické zásahy. Například nějaká krvácení, odzbrojení, shození na zem či dlouhodobá zranění jako je zlomení ruky. Vše se odvíjí od toho jak hráč popíše svůj útok. 

**Nezranitelnost:** Některá stvoření jsou imunní vůči některým typům útoku. V takovém případě se i při úspěšném zásahu neuděluje poškození.  

!!! example "Volitelné pravidlo: Nezranitelná monstra"
    Monstra 5. a vyšší úrovně jsou imunní vůči nemagickému poškození. Mohou však být zraněna dalšími monstry 5. nebo vyšší úrovně.

| HODY NA ÚTOK                                                 |
| :----------------------------------------------------------- |
| *1. Hoď 1d20*                                                |
| *2. Připočti modifikátory:* Síly při boji zblízka a Zručnosti při boji na dálku. Nezapomeň také na krytí. Monstra mají modifikátory útoku ve svém stat-bloku. |
| *3. Stanov OČ:* Postavy i monstra mají OČ napsané ve svém stat-bloku. |
| *4. Výsledek:* Pokud je výsledek útoku stejný nebo vyšší než OČ cíle útok byl úspěšný, můžeš házet na poškození. |

**Poškození:** Útoky udělují tolik poškození kolik je stanoveno ve statistikách monstra nebo deníku postavy hráče. 

!!! note "Minimální poškození"
    Úspěšný zásah vždy udělí aspoň 1 poškození. (Pokud cíl není imunní)

**Typy poškození:** Některá stvoření mohou mít *odolnost* (poloviční poškození), *imunitu* (žádné poškození) nebo *slabost* (dvojnásobné poškození) proti některým typům útoků. Je na DM aby tyto případné odolnosti a slabosti vyhodnotil. 

!!! note "Příklad: Ohnivý elementál"
    Ohnivému elementálovi, by zásah ohnivou koulí asi nic moc neudělal. Avšak smetením vodním proudem by mělo devastující účinky. 

**Perzistentní poškození:** Je typ poškození, které je většinou součástí nějakého dalšího efektu a uděluje se každé kolo, co se cíl nachází pod tímto efektem. Perzistentní poškození je vždy uděleno na konci tahu dané skupiny.

!!! note "Příklad: Hořící nestvůra"
    Nestvůra, která byla zapálena obdrží, podobu doby co bude hořet, *1d8* poškození jakmile celá její skupina (v iniciativě) odehraje svůj tah.

## Ostatní bojové situace

**Sprint:** Stvoření může v daném kole obětovat své akce a tím se pohybovat až dvojnásobkem své hybnosti.

**Hození zbraně:** Postava může zaútočit hozením zbraně (u které to dává smysl), do efektivní vzdálenosti danou její hodnotou síly (Poblíž). K poškození se navíc pak připočítává její modifikátor síly.

**Neozbrojený boj:** Neozbrojený útok má vždy poškození 1d4 (+ modifikátory za sílu) a však poškození se vždy hází s nevýhodou. Navíc útoky na blízko proti neozbrojenému cíli jsou vždy s výhodou.

**Improvizované zbraně:** Při útoku improvizovanou zbraní se poškození hází s nevýhodou. 

**Netrénované zbraně:** Jsou považovány za improvizované.

**Boj dvěma zbraněmi:** Pokud postava používá 2 zbraně. Musí si při útoku vybrat, kterou útočí. Jsou-li obě zbraně na blízku a postava je s oběma trénovaná, získává bonus +1 do zásahu, poškození a OČ. 

**Bojové manévry:** Stvoření si může na místo poškození svou zbraní vybrat, že provede bojový manévry. Bojové manévry jsou věci jako: odstrčení protivníka, shození na zem, přidržení, odzbrojení a další podobné věci.

**Netrénovaná brnění:** Netrénovaná brnění poskytují jen poloviční bonus k OČ a mohou mít další postihy u některých povolání.

**Netrénované štíty:** Postavy netrénované se štítem. Nezískávají jen poloviční bonus do OČ ze štítu a také ním nemohou reflexivně blokovat. 

**Reflexivní blokování štítem:** Postavy trénované se štítem, mohou jako instantní akci, vyblokovat poškození z příchozího útoku a zredukovat jej o 1 kostku poškození za každé obětované OČ štítu. Pokud OČ štítu padne na 0, štít je zničen. Tohle poškození lze opravit avšak u speciálních a magických štítů může být oprava velmi drahá.

**Obklíčení:** Pokud je jedinec v boji na blízko aspoň se 3-mi nepřáteli. Všichni tito nepřátelé mají bonus +1 na zásah.

!!! note "Velikost"
    Obklíčení neplatí na výrazně větší jedince.

**Shození na zem:** Je-li stvoření shozeno na zem. Musí obětovat celý svůj pohyb v daném kole aby se postavilo. V každém kole co leží stvoření na zemi a nebo vstává jsou všechny jeho útoky házeny s nevýhodou a také všechny útoky na blízku proti takovému stvoření jsou házeny s výhodou.

**Připravená akce:** Postava nebo stvoření může obětovat své akce, a připravit si akci na specifickou událost. Pokud tato událost do začátku příštího tahu postavy nastane. Může být připravená akce použita jako instantní akce.

!!! Note "Připravené akce a pohyb"
    Postava se může hýbat jak během tahu co akci připravím tak během samotného použití připravené akce. Dohromady se však nemůže pohnout víc než povoluje hybnost dané postavy.

**Držení kouzla:** Vyčarované kouzlo lze pozdržet a použít jej později jako instantní akci. Pokud je však cíl držící kouzlo zasažen útokem nebo kouzlem, existuje *50 %* šance, že kouzlo bude ztraceno. Během držení kouzla nelze sesílat jiná kouzla.

!!! Note "Držené kouzlo v boji na blízko"
    Šance na selhání kouzla v boji na blízko platí pouze pro samotné vyčarování kouzla nikoliv jeho seslání.

!!! Warning "Souběh akcí"
    Připravené akce a kouzla probíhají ve stejnou chvíli jako akce soupeře. Je tedy například možné aby se postava s nepřítelem zasáhly navzájem zbraní. Vyhodnocení takových situací záleží na PJ.

**Slepota:** Slepé stvoření se pohybuje náhodným směrem a všechny útoky na blízku co na něj cílí jsou s výhodou. Sám na blízku útočí s nevýhodou. Útoky na dálku nejsou možné. Pokud se chce oslepený pohybovat specifickým směrem jeho maximální hybnost je 1 metr. Rychlejší pohyb je náhodný.

**Coup de grâce:** Bezmocní nepřátelé. Jako například zmražení, paralyzovaní nebo třeba spící. Jsou zasaženi útokem bez potřeby házet na zásah. Lze tedy házet jen na poškození. PJ může povolit i automatický kritický zásah nebo okamžité zabití.

**Přemožení:** Pokud chce postava útočit bez způsobení smrtelného poškození musí tak oznámit před útokem a použít zbraň kterou takový útok dává smysl. Pokud by životy stvoření klesly kvůli takovému útoku na 0 nebo měně. Stvoření upadne do bezvědomí nebo se vzdá (Záleží na PJ).

**Nestabilní povrchy:** Pokud postavy bojují na nestabilním povrchu, jako jsou lodě na rozbouřeném moři nebo třeba když letí na hřbetu jiného stvoření. Tak jsou ovlivněni následujícími omezeními:

- *Útoky na dálku:* Probíhají s nevýhodou.
- *Kouzla, která nejsou instantní akce:* Mají 50% šanci na selhání.
- *Magické předměty:* Mohou být používány normálně.

!!! note "Magické létání"
    Magické způsoby létání, jako je létající koberec nebo kouzlo létání, není považováno za nestabilní povrch. 

**Boj pod vodou:** Když postava bojuje pod vodou platí následující pravidla.

- *Penalizace:* Všechny útoky na blízku mimo těch bodných jsou házeny s nevýhodou. Poškození udělená Tupými nebo sečnými zbraněmi jsou poloviční. 
- *Útoky na dálku:* Útoky na dálku nejsou pod vodní hladinou většinou možné, pokud nejsou použity velmi specifické zbraně.

---

