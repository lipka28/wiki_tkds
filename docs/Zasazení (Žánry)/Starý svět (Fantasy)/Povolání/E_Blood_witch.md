# Elfí krvavá čarodějnice

!!! danger "Požadavky"
    Tohle povolání je dostupné pouze *elfům ženského pohlaví*. Preferovaně *Nufael*.

<img src="/assets/sep_line.png"/>

![Image title](/assets/OW/classes/BWitch.png)

<img src="/assets/sep_line.png"/>

Druidky krvavého měsíce. Někdy také hanlivě označovány jako krvavé čarodějnice. Je kruh přijímající do učení pouze elfské ženy, které životní okolnosti dohnali k samotě. Druidky se naučí manipulovat prastaré divoké esence, které jim umožní učit se schopnostem jiných stvoření. Ty zkušenější se pak dokáží i na jiná stvoření proměňovat. Vyškolené druidky pak vyráží do světla za poznáním nových schopností a esencí. Krvavá čarodějnice je vhodné povolání pro kohokoliv kdo touží vrátit monstrům stejnou mincí.

<img src="/assets/sep_line.png"/>

## Tabulka postupu

| ÚROVEŇ |       HP        |  DE  | Bonus k zásahu | Z.Hod |
| :----: | :-------------: | :--: | :------------: | :---: |
|   1    | 2+1k6+MOD Výdrž |  2   |       +0       |  16   |
|   2    | +1k6+MOD Výdrž  |  3   |       +1       |  15   |
|   3    | +1k6+MOD Výdrž  |  4   |       +2       |  14   |
|   4    | +1k6+MOD Výdrž  |  5   |       +2       |  13   |
|   5    | +1k6+MOD Výdrž  |  7   |       +3       |  12   |
|   6    | +1k6+MOD Výdrž  |  9   |       +4       |  11   |
|   7    | +1k6+MOD Výdrž  |  11  |       +4       |  10   |
|   8    | +1k6+MOD Výdrž  |  13  |       +5       |   9   |
|   9    | +1k6+MOD Výdrž  |  15  |       +6       |   8   |

## Schopnosti povolání

**Trénované zbraně:** [Základní zbraně](/Gear/#zakladni-zbrane), nože, střední luky a 1 malá zbraň vlastního výběru

**Trénovaná brnění:** Žádné

**Bonus k záchraně:** +2 proti smrti a magii

### Vyciť magii

Krvavá čarodějnice se může pokusit vycítit magické vibrace, obklopující všechny magické předměty, stvoření či místa s *HU 6*.

- **Požadavky:** Krvavá čarodějnice se musí dotýkat analyzovaného subjektu podobu *1 směny* a nebýt u toho rušena.
- **Opakování:** Krvavá čarodějnice může tuto schopnost opakovat kolikrát chce. Avšak každé opakování zabere *1 směnu* soustředění.
- **Tajný hod:** Na úspěch háže PJ
- **Automatický úspěch:** Má-li krvavá čarodějnice čas na hodinovou nerušenou meditaci se subjektem, automaticky uspěje.
- **Vylepšní:** *HU* této schopnosti se sníží o *1* na *3.*, *6.* a *9.* úrovni.

### Divoká magie

Krvavá čarodějnice umí používat divokou magii. To jí dává schopnost aktivovat některé magické hole, sesílat kouzla z magických svitků a sesílat vlastní kouzla.

- **Magický výzkum:** Ve volné chvíli se krvavá čarodějnice může zabývat magickým výzkumem. Ten se může týkat čehokoliv magického. Většinou se však jedná o výrobu lektvarů a různé magické rituály napodobující efekty kouzel. Více o magickém výzkumu [zde](/Pravidla%20a%20procedury/Downtime/#magicky-vyzkum).
- **Sesílání kouzel:** Každý den krvavá čarodějnice disponuje divokou energií (DE) dle tabulky postupu [výše](/Zasazení%20%28Žánry%29/Starý%20svět%20%28Fantasy%29/Povolání/E_Blood_witch/#tabulka-postupu). Za tu může sesílat naučená kouzla. Cena seslání kouzla odpovídá úrovni kouzla nebo úrovni nestvůry, od které bylo kouzlo získáno / 2 (zaokrouhleno nahoru). Aby krvavá čarodějnice nabrala síly musí mít možnost si odpočinout do dalšího dne (aspoň 8 hodin spánku). Detailní pravidla o kouzlení najdeš v [zde](/Zasazení%20%28Žánry%29/Starý%20svět%20%28Fantasy%29/magic/).
- **Učení se nových kouzel:** Hru začínáš bez znalosti jakýchkoliv kouzel. Krvavá čarodějnice se učí kouzla traumatickými zážitky. Když obdrží poškození nebo se stane cílem negativního efektu, může se danou schopnost naučit jako kouzlo. Naučení kouzla trvá 1 směnu. Nelze se naučit schopnosti s pozitivními efekty a schopnosti vůči, kterým je čarodějnice chráněna či imunní. Nelze se také naučit mocná kouzla. Naučená kouzla se již běžnými způsoby nedají odnaučit.
- **Maximum kouzel:** Počet kouzel, které se krvavá čarodějnice může naučit odpovídá její *hodnotě dovednosti výdrž*.

!!! note "Záměr schopnosti"
    Při učení se kouzla by měl být dodržen záměr původní schopnosti a to včetně negativních efektů. 

!!! note "Příklad kouzla 1: Medvědí obětí"
    Krvavé čarodějnici narostou drápy, působící 1k3 poškození, a může útočit jako medvěd. Pokud oba útoky zasáhnou, cíl obdrží extra 2k8 poškození.

!!! note "Příklad kouzla 2: Jed obří včely"
    Krvavé čarodějnici naroste žihadlo se kterým může zaútočit. Při úspěšném zásahu musí cíl uspět v hodu na záchranu proti smrti, jinak zemře. Pokud přežije, utrpí každé kolo 1 bod poškození od žihadla. Žihadlo je v cíli pak zaseklé a jeho odlomení je velmi bolestivé. Při odlomení obdrží krvavá čarodějnice 2k6 poškození.

!!! note "Příklad kouzla 3: Oheň rudého draka"
    Krvavá čarodějnice může utratit 1/3 svých celkových bodů divoké energie k vydechnutí plamene. Jedná se o kužel dlouhý 27 metrů a na konci široký 9 metrů. Stvoření v tomto kuželu utrpí poškození rovnající se aktuálnímu počtu životů krvavé čarodějnice, mohou si však hodit na záchranný hod na úhyb, aby utrpěli poloviční poškození.

### Divoký výboj

Krvavá čarodějnice může spotřebováním *1 divoké energie* seslat magický výboj, který udělí *1k6+1 poškození* zasaženému cíli. Cíl může podstoupit *záchranný hod proti magii*, aby se poškození úplně vyhnul.

- **Limit kouzel:** Tato schopnost se nepočítá vůči limitu kouzel, které se může krvavá čarodějnice naučit.

### V jedno tělo

Krvavá čarodějnice se může pokusit sníst klíčové části těla krátce mrtvého monstra a tím získat jednu z jeho nadpřirozených pasivních nebo obranných schopností.

- **Požití:** Požití části těla trvá *1 směnu*. Krvavá čarodějnice se musí pokusit o *záchranný hod proti smrti*. Pokud uspěje, schopnost se úspěšně naučí. Pokud neuspěje, pozvrací se a tím znehodnotí tělo monstra.
- **Aktivace:** Pasivní schopnost je stále aktivní a tedy permanentně svou cenou redukuje dostupnou divokou energii krvavé čarodějnice.
- **Limit kouzel:** Počítá se vůči limitu naučených kouzel.

!!! note "Příklad: Snědení Warp beast"
    Snědením Warp beast získává krvavá čarodějnice schopnost "Displacement". Útoky mířené na krvavou čarodějnici mají postih -2 k zásahu. Krvavá čarodějnice má také bonus +2 ke všem záchranným hodům.

### Proměna ve zvíře (Úroveň 5)

Na 5. úrovni získává krvavá čarodějnice schopnost proměnit se do podoby plaza, ptáka a savce (jednou denně každé). Zvíře může být jakékoliv velikosti až do přibližně dvojnásobku objemu normální podoby krvavá čarodějnice. Pokud krvavá čarodějnice ztratil již nějaké životy, při proměně do zvířecí podoby získá zpět *1 život za každou svou úroveň*. Veškeré vybavení se vstřebá do zvířecí podoby a znovu se objeví, při proměně zpět.

- **Seslání:** Proměna trvá *1 běžnou akci*.
- **Maximální trvání proměny:** Počet směn ve výši úrovně krvavé čarodějnice.
- **Omezení:** V proměně nelze mluvit, sesílat kouzla či aktivovat předměty.
- **Statistiky:** Krvavá čarodějnice získává všechny statistiky a fyziologické schopnosti přeměněného stvoření. Mimo životů, ty zůstávají původní.

<img src="/assets/sep_line.png"/>
