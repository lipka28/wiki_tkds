![Image title](/assets/OW/classes/Fighter.png)

# Bojovník

<img src="/assets/sep_line.png"/>

*Bojovníci jsou mistři zbraně, kteří vypilovali své bojové schopnosti až na úroveň umění. Ať už bojují za čest, zlato nebo slávu. Jejich smrtelné útoky a obdivuhodné chvaty se hodí vždy když jde do tuhého. Mezi dobrodruhy je jejich úkolem především zabíjet silná monstra a chránit užitečné subjekty. Specializace bojovníka se hodí pro kohokoliv kdo se rád vrhá po hlavě do jakéhokoliv nebezpečí.*

<img src="/assets/sep_line.png"/>

## Tabulka postupu

| ÚROVEŇ |              HP               |  Um  |                           Odemyká                           |
| :----: | :---------------------------: | :--: | :---------------------------------------------------------: |
|   1    | Základní životy rasy+10+Výdrž |  +2  | Um, Boj se dvěma zbraněmi, Bojové manévry, Momentum, Talent |
|   2    |          +1k10+Výdrž          |  +2  |                           Talent                            |
|   3    |          +1k10+Výdrž          |  +2  |                     Příležitostný útok                      |
|   4    |          +1k10+Výdrž          |  +3  |                           Talent                            |
|   5    |          +1k10+Výdrž          |  +3  |                     +1 Dovednostní bod                      |
|   6    |          +1k10+Výdrž          |  +3  |                           Talent                            |
|   7    |          +1k10+Výdrž          |  +4  |                         Druhý dech                          |
|   8    |          +1k10+Výdrž          |  +4  |                           Talent                            |
|   9    |          +1k10+Výdrž          |  +4  |                              -                              |
|   10   |          +1k10+Výdrž          |  +5  |    +1 Dovednostní bod (a každou další 5. úroveň), Talent    |
|   11   |              +3               |  +5  |                         Extra útok                          |
|   12   |              +3               |  +5  |             Talent (a každý další sudou úroveň)             |
|  13+   |              +3               |  +6  |                              -                              |

## Schopnosti specializace

**Získané Dovednosti:** *+1 Síla nebo Obratnost*

**Trénované zbraně:** Jednoduché a válečné zbraně

**Trénovaná brnění:** Všechny včetně štítů

**Bonusy k záchranným hodům:** +6 Zdatnost, +4 Reflexy a +2 Vůle

### Um

Pro každou specializace existují nějaké předpokládané aktivity ve, kterých by měla vynikat. Do provádění těchto aktivit si může daná specializace přičíst *bonus za um* z tabulky postupu výše. Stejně tak pokud specializace obdrží schopnost nebo talent vyžadující ověření dovednosti, může si přičíst svůj bonus za um. U ostatních ověření dovedností, si hráč musí přičtení umu obhájit u PJ na základě toho, zda by jeho specializace měla v dané aktivitě vynikat.

- **Možné využití umu:** Jakákoliv aplikace hrubé síly, posouzení kvality zbrojí, zbraní a koní, porozumění vojenským strategiím, oprava zbraní a výzbroje.
- **Bojové užití umu:** Tvůj um se připočítává k tvému hodu na zásah u zbraní se kterými si trénovaný a také ke všem tvým záchranným hodům.

### Boj se dvěma zbraněmi

Bojovník je mistrem všech zbraní a dokáže efektivně používat 2 jednoruční zbraně naráz. Lze kombinovat 2 libovolné jednoruční zbraně nebo 1 jeden-a-půl-ruční a 1 jednoruční zbraň.

- **Útok:** Při běžném útoku útočí bojovník svou primární (větší) zbraní.
- **Extra útok:** Bojovník může provést extra útok svou druhou (menší) zbraní jako *strategickou akci*. Takový útok probíhá se *situačním postihem -2* k zásahu.

### Bojové manévry

Bojovník může provádět bojové manévry jako *strategickou akci*.

- **Kritický zásah:** Uspěje-li útok s kritickým zásahem, bojovník může provést jeden bojový manévr, proti zasaženému stvoření, jako *volnou akci*.

### Momentum

Bojovník v boji získává *momentum*, které mu umožňuje obratněji bojovat.

- **Získávání:** Bojovník získá momentum za každého protivníka v boji, kterému udeřil smrtící ránu nebo *kritický zásah*.
- **Maximum:** Neexistuje limit kolik momentum může bojovník za boj nasbírat avšak nevyužité momentum na konci boje vyprchá.
- **Využití:** Bojovník může *jedenkrát za kolo* spotřebovat *jedno momentum* a provést útok jako *volnou akci* na cíl v dosahu.

### Příležitostný útok (Úroveň 3)

Bojovník se může pokusit zasáhnout soupeře ve chvilce nepozornosti. Provádí-li stvoření v dosahu bojovníkových útoků na blízku jinou aktivitu než: *úkrok*, *útok na blízku* a nebo *sesílání kouzla na bojovníka*. Bojovník může použít svou *reakci* a provést tak útok na blízku proti takovému stvoření. Pokud je výsledkem kritický zásah, akce je přerušena a tah zasaženého stvoření je ukončen.

### Druhý dech (Úroveň 7)

Od 7. úrovně může bojovník přežít vlastní smrt. Pokud bojovník obdrží poškození, které ho zredukuje na *0 životů*, a *nemá žádná vážná zranění*. Může si poznačit *1 vážné zranění* a vyléčit si *2k10+2\*Um* životů.

### Extra útok (Úroveň 11)

Od 11. úrovně může bojovník provést 2 útoky jako součást jedné *běžné akce*.

<img src="/assets/sep_line.png"/>

## Talenty ==todo seřadit dle abecedy==

Pokaždé když bojovník obdrží dle tabulky postupu talent. Může si vybrat buď jeden z talentů specifických pro bojovníka níže, jeden z obecných talentů [zde](https://pravidla.tkds.cz/Zasazen%C3%AD%20%28%C5%BD%C3%A1nry%29/Star%C3%BD%20sv%C4%9Bt%20%28Fantasy%29/talenty/#obecne-talenty) nebo si ve spolupráci s PJ vytvořit vlastní talent.

<img src="/assets/sep_line.png"/>

### Rychlý start

**Požadavek:** -

**Efekt:** Na začátku boje obdrží bojovník *1 momentum*.

<img src="/assets/sep_line.png"/>

### Zbraňová specializace

**Požadavek:** -

**Efekt:** Vyber si typ zbraně se kterým jsi trénovaný. Získáváš bonus *+1* k zásahu a poškození touhle zbraní. Tento talent si lze vybrat opakovaně. Dokonce i pro stejnou zbraň (pro stejnou zbraň maximálně 2x).

<img src="/assets/sep_line.png"/>

### Běsnění

**Požadavek:** -

**Efekt:** Bojovník může jako *strategickou akci* začít běsnit. Běsnění přidá bojovníkovi dočasné životy ve výši jeho *úrovně+Výdrž* a také stavový bonus *+1* do všech hodů na *Sílu* a *Výdrž* (ověření dovedností, hod na zásah, poškození zbraní na blízku, záchranné hody atd...) a uděluje stavový postih *-1* k OČ. Běsnící bojovník nemůže provádět aktivity, které vyžadují nějaké soustředění ani utéct z boje. Jaké akce vyžadují soustředění je v nežiji PJ avšak minimálně se jedná o věci jako sesílání kouzel či používání střelných zbraní. Bojovník může na jedno použití běsnit až *6 kol* a během běsnění neobdržuje postihy za *únavu*.

<img src="/assets/sep_line.png"/>

### Vřítit se do šarvátky

**Požadavek:** -

**Efekt:** Bojovník se může *pohnout* o svou hybnost a *zaútočit* jako součást jedné *běžné akce*. Pokud se ve svém tahu přesunul o aspoň *15 metrů* a zasáhne svůj cíl. Jeho způsobené poškození je dvojnásobné.

<img src="/assets/sep_line.png"/>

### Na dluh

V těch nejhorších situacích může bojovník sáhnout do svých psychických a fyzických rezerv a dosáhnout vítězství. Bojovník si může jako *volnou akci* nechat způsobit *1 vážné zranění* a tím získat *5 dočasných životů* a *1 momentum*.

- **Opakované použití:** Bojovník může tuhle schopnost použít kolikrát chce dokonce i vícekrát jako součást jednoho použití. Nesmí však přesáhnout 5 vážných zrannění.

<img src="/assets/sep_line.png"/>
