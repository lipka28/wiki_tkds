# Akolyta

<img src="/assets/sep_line.png"/>

![Image title](/assets/OW/classes/Acolyte.png)

<img src="/assets/sep_line.png"/>

*Akolyty jsou oddaní služebníci svého mocného patrona, kterému na základě vzájemného paktu slouží. Patronem může být jakékoliv mocné stvoření přes vílu až po démona. Život akolyty je věčné zápolení s neviditelnými pouty patrona a balancování a hranici vlastní svobody a loajality k patronovi. Svoboda je sice důležitá ale často trestána. Zato loajalita je odměněna mocnými dary. Povolání akolyty je vhodné pro kohokoliv kdo hledá velkou moc a nebojí se pro ni upsat třeba i ďáblu.*

<img src="/assets/sep_line.png"/>

## Tabulka postupu

| ÚROVEŇ |       HP        | Přízeň | Bonus k zásahu | Z.Hod |
| :----: | :-------------: | :----: | :------------: | :---: |
|   1    | 2+1k6+MOD Výdrž |   2    |       +0       |  15   |
|   2    | +1k4+MOD Výdrž  |   3    |       +1       |  14   |
|   3    | +1k4+MOD Výdrž  |   4    |       +1       |  13   |
|   4    | +1k4+MOD Výdrž  |   5    |       +2       |  12   |
|   5    | +1k4+MOD Výdrž  |   7    |       +2       |  11   |
|   6    | +1k4+MOD Výdrž  |   9    |       +3       |  10   |
|   7    | +1k4+MOD Výdrž  |   11   |       +3       |   9   |
|   8    | +1k4+MOD Výdrž  |   13   |       +4       |   8   |
|   9    | +1k4+MOD Výdrž  |   15   |       +4       |   7   |

## Tabulka reakcí patrona

| 2k6*\**     | Reakce na zázračný rituál | REAKCE NA Spojení |
| :---------- | :-----------------------: | :---------------: |
| 2 nebo méně |            Ne             |       Ticho       |
| 3 - 5       |    Ne ... ale (výsada)    |       Ticho       |
| 6 - 8       |  Ano ...ale (komplikace)  |      Znamení      |
| 9 - 11      |            Ano            |       Vize        |
| 12 +        |     Ano ...a (výsada)     |   Přímá odpověď   |

*\* Hod může být modifikován externími vlivy avšak nikdy osobností akolyty*

## Schopnosti povolání

**Trénované zbraně:** [Základní zbraně](/Gear/#zakladni-zbrane) a všechny malé zbraně

**Trénovaná brnění:** Žádné

**Bonus k záchraně:** +1 proti všemu (již započítáno v Z.HOD v tabulce postupu)

**Extra výbava:** Symbol patrona (L slotu)

### Patron

Každá akolyta má silné spojení se svým patronem, který ji poskytuje jisté nadpřirozené schopnosti. Patronem může být jakékoliv mocné stvoření. Počínaje povznesenými přes elementály a stvoření z Fey až po draky. Patron však nepropůjčuje svou moc akolytě zadarmo. Očekává, že akolyta bude sloužit v jeho prospěch.

- **Výběr patrona:** Postava začíná hru buď jako akolyta [Juny](/Zasazení%20%28Žánry%29/Starý%20svět%20%28Fantasy%29/Povolání/Akolyta/#juna-priklad-patrona) nebo si může ve spolupráci s PJ vytvořit vlastního patrona (dle vzoru Juny).
- **Přízeň:** Akolyta disponuje přízní svého patrona (viz. [tabulka postupu](/Zasazení%20%28Žánry%29/Starý%20svět%20%28Fantasy%29/Povolání/Akolyta/#tabulka-postupu)), kterou potřebuje k používání některých svých schopností. Pokud akolyta neupadne v nelibost svého patrona, přízeň se jí vždy *každý den doplní*.
- **Symbol patrona:** Každá akolyta začíná hru se symbolem svého patrona. Ten je potřebný pro komunikaci s patronem a tedy i používání schopností [spojení](/Zasazení%20%28Žánry%29/Starý%20svět%20%28Fantasy%29/Povolání/Akolyta/#spojeni), [zázračný rituál](/Zasazení%20%28Žánry%29/Starý%20svět%20%28Fantasy%29/Povolání/Akolyta/#zazracny-ritual) a [mocné rituály](/Zasazení%20%28Žánry%29/Starý%20svět%20%28Fantasy%29/Povolání/Akolyta/#mocne-ritualy)
- **Kontrakt:** Každá akolyta je se svým patronem svázána magickým kontraktem. Kontrakt, je seznam pravidel na základě kterých poskytuje patron svou moc akolytě. Kontrakt se liší patron od patrona, jedno však mají společné. Akolyta se nesmí s nikým (mimo svého patrona) bavit o obsahu svého kontraktu.
- **Poslání:** Patron může také své akolytě udělit *poslání*, za jehož splnění akolyta obdrží [dar](/Zasazení%20%28Žánry%29/Starý%20svět%20%28Fantasy%29/Povolání/Akolyta/#dary).
- **Nelibost patrona:** Upadne-li akolyta v nelibost patrona, může obdržet postihy k používání svých schopností nebo je úplně ztratit. Akolyta pak musí podstoupit řadu strastí, aby získala svou plnou sílu zpět. 

!!! note "Chování patrona"
    Chování patrona a interakce s ním, jsou čistě v režii PJ.

### Ochranná ruka patrona

Patron drží nad svou akolytou ochranou ruku. To jí dává přirozený bonus *+2 do OČ*. Navíc pokud akolyta *hází na záchranu* a hodí na kostce *20* může kompletně ignorovat efekt vůči kterému se zachraňovala.

- **Vylepšení:** od 5. úrovně se kompletně zachrání již při hodu *19* na kostce.

### Dary

Každá akolyta může obdržet za plnění *poslání* pro svého patrona dary. Minimálně však obdrží dar na *1.*, *4.* a *8.* úrovni. Darem může být cokoliv. Magický předmět, nová schopnost, poklady, jiné stvoření atd.

- **První dar:** Akolyta Juny začíná hru s *holí slabého léčení*. Ta umí dotykem vyléčit *1k3+1* životů a má neomezený počet použití. Opakovaná použití na stejné stvoření v jeden den však nemají žádný efekt.
- **Dary a poslání:** Akolyta neobdrží dar na předepsané úrovni, pokud má zrovna nedokončené *poslání*. Dar pro danou úroveň obdrží až po jeho dokončení.

### Spojení

Akolyta může strávit *1 směnu* meditací a pokusit se navázat spojení se svým patronem. Pokus o navázání spojení stojí *1 přízeň*. Akolyta může na konci své meditace položit *1 otázku* svému patronovi a ten dle [reakce na spojení](/Zasazení%20%28Žánry%29/Starý%20svět%20%28Fantasy%29/Povolání/Akolyta/#tabulka-reakci-patrona) odpoví. Položení další otázky stojí další přízeň a vyžaduje další směnu meditace.

- **Pravdivost odpovědi:** Většina patronů odpovídá pravdivě (například Juna) avšak někteří patroni mohou odpovídat čistě dle vlastních zájmů.
- **Vylepšení:** Hod na *reakci na spojení* je modifikován *+1* na *3.*, *+2* na *6.* a *+3* na *9.* úrovni.

### Zázračný rituál

Akolyta může strávit *1 směnu* prováděním zázračného rituálu, který vytvoří magický efekt podobný libovolnému kozlu.

- **Cena:** Pj odhadne cenu rituálu dle předpokládané třídy sesílaného kouzla (1 až 5). Akolyta musí pak zaplatit tolik přízně pro provedení daného rituálu. Rituál nemůže napodobit kouzlo vyšší jak 5. třídy.
- **Aspekty:** Rituál a jeho efekt musí být blízko (nebo aspoň připodobněn) aspektům patrona akolyty. Patron léčení a hadů neumožní své akolytě metat blesky.
- **Výsledek:** Efekt rituálu rozhodne PJ dle *reakce na zázračný rituál* dle [tabulky reakcí patrona](/Zasazení%20%28Žánry%29/Starý%20svět%20%28Fantasy%29/Povolání/Akolyta/#tabulka-reakci-patrona).
- **Komponenty:** Akolyta může do rituálu přidat cenné nebo relevantní komponenty a tím si zvýšit šanci na úspěch.
- **Vylepšení:** Od 6. úrovně lze seslat zázračný rituál jako běžnou akci.

### Nebezpečný dluh (Úroveň 3)

Od 3. úrovně může akolyta spotřebovat na dluh více přízně než má k dipozici. Takto spotřebovaná přízeň se odečte z maximální přízně akolyty a doplní se až tehdy, pokud akolyta podstoupí dostatečné pokání nebo splní *poslání* pro svého patrona.

- **Navýšení přízně:** Dosáhne-li zadlužená akolyta vyšší úrovně její přízeň se nezvýší dokud se nezbaví dluhu.
- **Prohloubení dluhu:** Zadlužená akolyta může svůj dluh kdykoliv zvětšit. Pokud však dosáhne *0 maximální přízně* upadá v nelibost svého patrona.

!!! note "Příklad dluhu"
    Akolyta *3. úrovně* má *4* přízně. Rozhodne se vyčarovat rituál, který napodobuje kouzlo *5. třídy* a tedy stojí *5* přízně. Po provedení rituálu má akolyta *0* přízně a její maximální přízeň klesla na *3* (4+(4-5)).

### Mocné rituály (Úroveň 9)

Od 9. úrovně může strávit *1 směnu* vyvoláváním mocného rituálu, který může napodobit efekty mocných kouzel (kouzla vyšší jak 5. třídy).

- **Cena:** Vyvolání mocného rituálu stojí vždy *6 maximální přízně*. Je tedy vždy bráno na dluh a to i přesto, že by akolyta měla zbývající přízeň.
- **Výsledek:** Efekt rituálu rozhodne PJ dle *reakce na zázračný rituál* dle [tabulky reakcí patrona](/Zasazení%20%28Žánry%29/Starý%20svět%20%28Fantasy%29/Povolání/Akolyta/#tabulka-reakci-patrona).

<img src="/assets/sep_line.png"/>

## Juna - příklad patrona

**Popis:** Povznesená z řad lidí, často vyobrazována jako žena v bílé róbě s hadem omotaným kolem ruky. Patronka léčitelů a ochránkyně slabých a nemocných.

**Symbol:** Stříbrný Uroboros

**Aspekty:** Čistota, hadi, léčení a nemoci

**Kontrakt:**

- Tvým úkolem je život dávat, nikoliv brát.
- Pomáhej bez ohledu na to na jaké straně konfliktu se nacházíš.
- Hadovy neublížíš a on na oplátku neublíží tobě.
- Dbej na to, aby tvá róba byla bílá a čistá. Nechť každý pozná, že tě chrání Juna.

**Dary:** 

- **Dar první:** *Hůl slabého léčení*. Hůl umí dotykem vyléčit *1k3+1* životů a má neomezený počet použití. Opakovaná použití na stejné stvoření v jeden den však nemají žádný efekt.
- **Dar druhý:** Stáváš se *imunní* vůči jedům, nemocem a nemagické paralýze. 
- **Dar třetí:** Při sesílání léčebných rituálů máš *výhodu na reakci patrona* a veškeré tebou poskytnuté léčení je taktéž házeno s *výhodou*.

<img src="/assets/sep_line.png"/>
