# Šedý Mág

<img src="/assets/sep_line.png"/>

![Image title](/assets/OW/classes/Mage.png)

<img src="/assets/sep_line.png"/>

*Mágové začínají svou cestu dobrodruha jako zranitelní a slabí knihomolové, kteří teprve začali oběvovat tajemství magie. Ze začátku ovládají jen pár kouzel z knihy co dostali od svého mistra, což je činí snadným terčem pro zkušenější nepřátele. Avšak s každým novým získaným kouzlem jejich moc roste. Postupem času mág dokáže ohýbat samotnou realitu, rozproudit elementární síly a sesílat zničující kouzla. Specializace mága je vhodné pro kohokoliv, kdo se chce ponořit do zkoumání magie a rád vymýšlí neotřelá řešení problémů.*

<img src="/assets/sep_line.png"/>

## Tabulka postupu

| ÚROVEŇ |     HP     |    Magie     | Zásah | Z.Hod | HU Spec. |                            Extra                             |
| :----: | :--------: | :----------: | :---: | :---: | :------: | :----------------------------------------------------------: |
|   1    |  6+Výdrž   |  8+Rozvaha   |  +0   |  16   |    8     | Um, Magie, Kouzla 1. třídy, Jednoduchá kouzla, Improvizovaná kouzla |
|   2    | +1k6+Výdrž | +1k8+Rozvaha |  +1   |  15   |    7     |                      Talent, +1 Kouzlo                       |
|   3    | +1k6+Výdrž | +1k8+Rozvaha |  +1   |  14   |    7     |        +1 Dovednostní bod, +1 Kouzlo, Kouzla 2. třídy        |
|   4    | +1k6+Výdrž | +1k8+Rozvaha |  +2   |  13   |    6     |                  Nebezpečný dluh, +1 Kouzlo                  |
|   5    | +1k6+Výdrž | +1k8+Rozvaha |  +2   |  12   |    6     |              Talent, +1 Kouzlo, Kouzla 3. třídy              |
|   6    | +1k6+Výdrž | +1k8+Rozvaha |  +3   |  11   |    5     |                +1 Dovednostní bod, +1 Kouzlo                 |
|   7    | +1k6+Výdrž | +1k8+Rozvaha |  +3   |  10   |    5     |     Pokročilý magický výzkum, +1 Kouzlo, Kouzla 4. třídy     |
|   8    | +1k6+Výdrž | +1k8+Rozvaha |  +4   |   9   |    4     |                      Talent, +1 Kouzlo                       |
|   9    | +1k6+Výdrž | +1k8+Rozvaha |  +4   |   8   |    4     |        +1 Dovednostní bod, +1 Kouzlo, Kouzla 5. třídy        |
|   10   | +1k6+Výdrž | +1k8+Rozvaha |  +5   |   7   |    3     |                    Mocná magie, +1 Kouzlo                    |
|  11+   |     +1     |      +1      |  +5   |   7   |    3     |         Talent (a každou další 3. úroveň), +1 Kouzlo         |

## Schopnosti povolání

**Trénované zbraně:** Základní zbraně

**Trénovaná brnění:** Žádné

**Bonusy k záchranným hodům:** +2 proti magii a +1 proti zhoubě

### Um

Pro každou specializace existují nějaké předpokládané aktivity ve, kterých by měla vynikat. Pro mága jsou to zaručeně věci jako vycítění a identifikace magie, manipulace magických energií, luštění magických run či učení se kouzel z různých zdrojů. Mimo magii je však mág i velmi vzdělaný jedinec, který má rozsáhlé znalosti historie, světa a stvoření v nich žijících. Prostě cokoliv co ti dává smysl, že by tvá postava měla jako mág umět, je pokryto touto schopností. Pokud máš na základě této schopnosti házet kostkou používá se *ověření specializace*. Hod *1k12* proti *HU Spec.* z tabulky postupu výše.

### Magie

Mág disponuje schopností používat magii. To znamená, že umí aktivovat magické hůlky, magické hole, sesílat kouzla z magických svitků a také učit se vlastní kouzla a sesílat je za pomocí zaříkaní a magických gest.

- **Magie:** Mág disponuje magickou energií zvanou magie. Za tu může sesílat svá kouzla. Magie se doplňuje přirozenou regenerací, podobně jako životy, a to rychlostí *2+úroveň+Rozvaha* magie za přenocování.
- **Kouzla:** Mág začína hru s *1+Vzdělání* kouzel dle vlastního výběru ze seznamu zde ==todo odkaz==. Pokaždé když získá novou úroveň nebo se mu zvýší dovednost vzdělání tak získá nové kouzlo (pokud se vzdělání sníží, kouzlo zapomene). Mág udrží v paměti maximálně *10+Vzdělání* kouzel. Mágové jsou však často vášniví sběratelé kouzel a tak si přebytečná kouzla často zapisují do různých grimoárů, aby v nich mohly v případě nutnosti čerpat.
- **Třídy kouzel:** Mág může sesílat kouzla maximálně takové třídy jako mu povoluje jeho tabulka postupu.
- **Magický výzkum:** Ve volné chvíli se mág může zabývat magickým výzkumem. Mágové nižších úrovní se mohou věnovat pouze výzkumu nových kouzel a výrobě jednorázových magických přemětů. Jako jsou svitky nebo lektvary. Více o magickém výzkumu [zde](/Pravidla%20a%20procedury/Downtime/#magicky-vyzkum).
- **Učení se kouzel navíc:** Mág se může naučit další kouzla od různých mentorů, studováním magických svitků či dešifrování cizích grimoárů nebo magickým výzkumem.

### Jednoduchá kouzla

Mág může zdarma provádět jednoduchou magii na vzdálenost až *3 metry*. Může se jednat o věci jako jsou: drobné vizuální efekty, slabá telekineze, přihřátí čaje, očištění předmětu či změna jeho barvy. Efektivně by však nemělo použití takového kouzla vézt k řešení nějakého problému.

- **Magická střela:** Výjimkou je magická střela, kterou může mág seslat až na vzdálenost až *10 metrů* (hod na zásah zbraní na dálku) a která působí *1k3* silového poškození. Ta slouží k základní sebeobraně.

### Improvizovaná magie

Mág se může pokusit vytvořit improvizovaný magický efekt, který nevychází z žádného jeho naučeného kouzla. Takto sesílaná kouzla jsou daleko dražší než sesílání naučených kouzel. Postup sesílání je následující:

- **Hráč:** Popíše jaký magický efekt chce seslat.
- **PJ:** Vyhodnotí zda kouzlo spadá do třídy, kterou může mág seslat a stanoví cenu kouzla (většinou hodí tolik *k4* kolik je třída kouzla).
- **Vyčarování:** Pokud hráč souhlasí hodí si na *ověření specializace*. Když uspěje, zaplatí cenu kouzla a kouzlo se neprovede. Pokud neuspěje zaplatí polovinu ceny kouzla a kouzlo selže.

### Nebezpečný dluh (úroveň 4) ==pálit dovednostní body==

Pokud mág nemá dostatek magie, aby seslal kouzlo. Může na místo magie použít své životy. Alternativně může použít životy k sesílání kouzel i pokud má magie dostatek a tím si ji ušetřit.

- **Léčení:** Životy použité k sesílání magie lze vyléčit pouze přirozenou regenerací a odpočinkem.

### Pokročilý magický výzkum (úroveň 7)

Od 7. úrovně může mág, za pomocí svého magického výzkumu, vytvářet permanentní magické předměty a efekty.

### Mocná magie (úroveň 10)

Od 10. úrovně mohou mágové sesílat mocná kouzla. To jsou kouzla vyšší než páté třídy.

<img src="/assets/sep_line.png"/>

## Rudý mág - varianta šedého mága

Varianta šedého mága. Rudý mág zasvětil celý svůj život ofenzivní magii a její zdokonalování pro účely boje.

### Změny

- **Modifikace magie:** Rudý mág se nemůže učit podpůrná kouzla jejichž cílem jsou spojenci a léčivá kouzla.
- **Modifikace magie:** Kouzla působící na nepřátele jsou pro tebe o *1 magii levnější* (minimum 1).
- **Modifikace magie:** Ostatní kouzla jsou pro tebe o *1 magii dražší*.
- **Modifikace magie:** Všechna kouzla působící poškození (včetně jednoduchého kouzla magická střela) působí extra 1 poškození za každou kostku poškození, kterou udělují.

<img src="/assets/sep_line.png"/>

## Bílý mág - varianta šedého mága

Varianta šedého mága. Filozofie bílých mágů je především pomáhat slabším. Proto zasvětili své studia zdokonalování podpůrné magie.

### Změny

- **Modifikace magie:** Bílý mág se nemůže učit útočná kouzla jejichž cílem jsou nepřátelé.
- **Modifikace magie:** Kouzla působící na spojence jsou pro tebe o *1 magii levnější* (minimum 1).
- **Modifikace magie:** Ostatní kouzla jsou pro tebe o *1 magii dražší*.
- **Změna schopnosti** Bílý mág neumí používat jednoduché kouzlo magická střela, ale na místo toho může přímým spotřebováním magie léčit dotykem. *1* spotřebovaná magie = *1* vyléčený život.

<img src="/assets/sep_line.png"/>

## Hnědý mág - varianta šedého mága

Varianta šedého mága. Hnědého mága již omrzelo mocenské čachrování mágů a rozhodl se pro poklidný a izolovaný život druida.

### Změny

- **Kostka života:** Kostka života hnědého mága je *k*8 na místo k6.
- **Kostka magie:** Kostka magie hnědého mága je *k6* na místo k8.
- **Modifikace magie:** Hnědý mág může sesílat pouze ta kouzla, které mají něco společného s přírodou, zvířaty, počasím, zemí, vodou a nebo vzduchem. Jejich sesílání je pro něj však o *1 magii levnější* (minimálně 1).
- **Změna schopnosti:** Hnědý mág neumí používat jednoduché kouzlo magická střela, ale na místo toho se může *2x denně* přeměnit ve zvíře.

### Přeměna ve zvíře

Hnědý mág se může dvakrát denně proměnit podoby plaza, ryby a nebo savce. Zvíře může být jakékoliv velikosti až do přibližně dvojnásobku objemu normální podoby mága.

- **Seslání:** Proměna probíhá jako *běžná akce*.
- **Omezení:** V proměně nelze mluvit, sesílat kouzla či aktivovat předměty. Všechny předměty co má mág ve výbavě se stanou součástí těla přeměněného zvířete.
- **Statistiky:** Mág získá všechny statistiky a fyziologické schopnosti přeměněného stvoření.
- **Smrt zvířete:** Pokud je mágova zvířecí podoba zabita, mág se vrátí do své původní podoby a obdrží všechno poškození, které obdržel ve zvířecí podobě.

<img src="/assets/sep_line.png"/>

## Talenty ==todo seřadit dle abecedy==

Pokaždé když mág obdrží dle tabulky postupu talent. Může si vybrat buď jeden z talentů specifických pro mága níže, jeden z obecných talentů (zde ==todo okdaz==) nebo si ve spolupráci s PJ vytvořit vlastní talent.

<img src="/assets/sep_line.png"/>

### Malý společník

**Požadavek:** -

**Efekt:** Mág si najde malého magického společníka velkého asi 30 centimetrů. Tento společník může mít libovolnou (neměnnou) formu, umí létat, telepaticky komunikovat s mágem a pokud je do *3* metrů od mága tak i přecházet mezi hmotnou a nehmotnou (neviditelnou) formou bytí. Nemůže však působit poškození nebo zručně manipulovat s předměty.

- **Statistiky:** *HP:* 1; *OČ:* 10; *ZH:* 14; *Hybnost:* 12 m
- **Smrt:** Pokud magický společník zemře automaticky se vrátí k životu po *1 týdnu*.
- **Záchrana života:** Mág může jako *rychlou akci* povolat svého společníka a tím se zachránit před přímým poškozením (neplatí na hromadné útoky). Magický společník obdrží poškození na místo mága a zemře.

<img src="/assets/sep_line.png"/>

### Zřídlo

**Požadavek:** -

**Efekt:** Objevíš v sobě dřímající magický potenciál. Získáš extra *6* magie a *+3* přirozené regenerace magie. Kvůli vyšší citlivosti na magii se však tvůj záchranný hod proti magii sníží o -4.

<img src="/assets/sep_line.png"/>

### Ochranné kouzlo

**Požadavek:** Bílý mág

**Efekt:** Bílý mág může jako *rychlou akci (i v tahu soupeře)* a cenu *2* magie. Seslat na sebe nebo jednoho spojence v okolí *9* metrů, ochranné kouzlo. Ochranné kouzlo přidá očarovanému cíli bonus *+2* do OČ a všech záchranných hodů na první útok, kouzlo nebo efekt, který se ho pokusí ovlivnit.

<img src="/assets/sep_line.png"/>

### Zvěromág

**Požadavek:** Hnědý mág *5.* nebo vyšší úrovně

**Efekt:** Hnědý mág získá extra *2* proměny za den a také se může měnit do podoby ptáka.

<img src="/assets/sep_line.png"/>

### Eureka

**Požadavek:** -

**Efekt:** Ve chvilce osvěty si objevil nová kouzla. Můžeš se naučit *2* kouzla, která můžeš seslat. 

<img src="/assets/sep_line.png"/>

### Proti-kouzlo

**Požadavek:** Šedý mág

**Efekt:** Šedý mág se může jako *rychlou akci* pokusit vyrušit sesílání kouzla jiného čaroděje. Mág provede *ověření specializace* modifikované rozdílem úrovní mezi ním a cílem proti-kouzla.

- **Úspěch:** Šedý mág a protivník oba zaplatí plnou cenu sesílaného kouzla a kouzlo se vyruší.
- **Neúspěch:** Pokud šedý mág neuspěje nebo nemůže zaplatit plnou cenu sesílaného kouzla, zaplatí polovinu a kouzlo se sešle bez přerušení.

<img src="/assets/sep_line.png"/>

### Energetická střela

**Požadavek:** Rudý mág

**Efekt:** Při použití tvého jednoduchého kouzla magická střela máš bonus *+2* k zásahu a poškození a její kostka poškození se zvedne na *1k4*. Navíc si vyber jeden typ ==todo odkaz==energetického poškození a při sesílání si můžeš vybrat jestli chceš, aby tvá střela působila *vybrané poškození* nebo pouhé *silové poškození*. 

<img src="/assets/sep_line.png"/>
