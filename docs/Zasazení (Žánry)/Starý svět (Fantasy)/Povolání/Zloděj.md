# Zloděj

<img src="/assets/sep_line.png"/>

![Image title](/assets/OW/classes/Thief.png)

<img src="/assets/sep_line.png"/>

*Zloději jsou nepředvídatelní oportunisti, kteří za pomocí svých šikovných rukou a hbitých reflexů, ukradnou všechno co si zamanou. Žádná zlodějna jim není cizí a to bez zanechání stop. Když příjde na nejhorší, nůž do zad vyřeší veškeré problémy. A co zákony? Pro zloděje jsou to spíš taková neohrabaná doporučení. Povolání zloděje je vhodné pro každého kdo má rád všechny své akce důkladně promyšlené a nechce se zbytečně omezovat pravidly.*

<img src="/assets/sep_line.png"/>

## Tabulka postupu

| ÚROVEŇ |       HP        | eXPERTÍZA | Bonus k zásahu | Z.Hod |
| :----: | :-------------: | :-------: | :------------: | :---: |
|   1    | 2+1k6+MOD Výdrž |     0     |       +0       |  16   |
|   2    | +1k4+MOD Výdrž  |     0     |       +1       |  15   |
|   3    | +1k4+MOD Výdrž  |     1     |       +2       |  14   |
|   4    | +1k4+MOD Výdrž  |     1     |       +2       |  13   |
|   5    | +1k4+MOD Výdrž  |     2     |       +3       |  12   |
|   6    | +1k4+MOD Výdrž  |     2     |       +4       |  11   |
|   7    | +1k4+MOD Výdrž  |     3     |       +4       |  10   |
|   8    | +1k4+MOD Výdrž  |     3     |       +5       |   9   |
|   9    | +1k4+MOD Výdrž  |     4     |       +6       |   8   |

## Schopnosti povolání

**Trénované zbraně:** [Základní zbraně](/Gear/#zakladni-zbrane), malé a střední zbraně

**Trénovaná brnění:** Lehké zbroje

**Bonus k záchraně:** +3 na úhyb a OČ proti pastím

### Zlodějská hantýrka

Zloděj ovládá sadu posunků symbolů a slovních spojení, které mu umožňují zamaskovat tajné zprávy do běžných konverzací.

### Cech (Dobrovolné)

Zloděj může být členem cechu zlodějů. To mu přináší určité povinnosti ale i výsady.

- **Úkoly:** Zloděj si může z cechu vyžádat úkol nebo mu může být úkol sám přiřazen. Za splnění úkolu zloděj obdrží *černou minci*. Opakované nesplnění či odmítnutí úkolu může znamenat exkomunikaci (rozsudek smrti).
- **Černá mince:** Má přibližnou hodnotu 1 zlatý a lze ji využít přes konexe v kterékoliv větší osadě nebo zasláním žádosti do cechu na *nákup výbavy* nebo *najmutí pomoci* či *služby* na jeden specifický úkol. Směna probíhá vždy *1:1* v případě pořizování výbavy, nesmí cena výbavy přesáhnout 1 zlatý.

!!! note "Interakce s cechem"
    Veškeré jiné interakce s cechem, jsou čistě v režii PJ.

### Přepadení

Zloděj je expertem v hledání slabých míst nic netušících nepřátel a dokáže tato slabá místa efektivně zasáhnout z blízka svým nožem.

- **Podmínky:** Útok musí probíhat zezadu *nožem* a stvoření si nesmí být vědomo zlodějovi přítomnosti (Stačí pokud je zloděj ukryt ve stínu či se úspěšně proplížil ke stvoření. Nelze však použít opakovaně v boji).
- **Cíl útoku:** Může být libovolné člověku podobné stvoření nebo libovolné stvoření, které není více jak 2x větší jak člověk (PJ může povolit speciální okolnosti).
- **Bonusy a poškození:** Zloděj má při takovém útoku bonus *+4 k zásahu* a jeho útok uděluje *9* (+ modifikátory) poškození.
- **Vylepšení:** Každou 3. úroveň (3, 6, 9) se poškození *zvedá o 6*.

### Zlodějské schopnosti

Zloděj disponuje sadou schopností, které mu usnadňuj jeho povolání. Na první úrovni umí zloděj každou z těchto schopností vykonávat s *HU 6*. Dále však může investovat *body specializace* a tím *snížit HU o 1* až na minimální *HU 2*.

- **Úroveň 1:** Zloděj začíná hru se *4-mi body specializace*, které si může rozdělit do svých schopností dle svého uvážení.
- **Další úrovně:** Každou další úroveň obdrží zloděj další *2 body specializace*.

#### Eskamotáž

Zloděj se může pokusit ukrást malý předmět (max. velikost *1 slot*) ve výbavě cíle nebo se pokusit o jiný eskamotérský trik. Jako nechat zmizet předmět v ruce nebo nenápadně podsunout jed do pití.

- **Modifikace obtížnosti:** Každé *2 úrovně* cíle (případně pozorovatele) nad úroveň zloděje, udělují kumulativní postih *-1* k hodu na úspěch.
- **Přirozená 1:** Zloděj neuspěje a musí uspět v záchranném hodu na úhyb nebo být odhalen.

#### Manipuluj mechanizmus

Zloděj se může pokusit odemknout zámek nebo zneškodnit malou mechanickou past (např. v zámku nebo poklopu).

- **Opakování:** Manipulace mechanizmu trvá *1 směnu* a vyžaduje *zlodějské náčiní*.
- **Přirozená 1:** Pokud se jedná o zámek, tak je zámek mimo schopnosti zloděje a musí s opakováním počkat do dosažení nové úrovně. Jedná-li se o past, ta se spustí.

#### Prohledat

Funguje jako vnitřní průzkum popsán v [základních schopnostech](https://osr.tkds.cz/Pravidla a procedury/Adventures/#zakladni-schopnosti).

#### Skrývání ve stínech

Zloděj se může pokusit ukrýt i na místech kde není jiný úkryt než stín. Po ukrytí se také může nenápadně pohybovat.

- **Nenápadný pohyb:** Při neúspěšném hodu na překvapení (při plížení), se může zloděj pokusit o ověření této schopnosti aby zůstal skryt.
- **Omezení zbroje:** HU schopnosti se zvedá o *2* za každý stupeň zbroje *nad lehkou*, kterou má zloděj na sobě při provádění této schopnosti.

#### Šplhání po stěnách

Zloděj se může pokusit šplhat po stěnách bez očividných úchytů rychlostí až *25 metrů za směnu*.

- **Jednoduché podmínky:** V jednoduchých podmínkách jako je třeba, rozvětvený strom nebo šplhání po laně. Zloděj v této schopnosti automaticky uspěje a to i ve vypjatých situacích jako je třeba boj, kdy by ostatní museli házet na ověření dovednosti.
- **Delší šplhání:** Ověřovací hod je potřeba za každých šplhaných *25 metrů*.
- **Neúspěch:** Neúspěch znamená, že tuhle směnu nenašla postava žádné vhodné úchyty a zůstala tedy na místě.
- **Přirozená 1:** Zloděj musí uspět v záchranném hodu na úhyb nebo spadnout.
- **Omezení zbroje:** HU schopnosti se zvedá o *2* za každý stupeň zbroje *nad lehkou*, kterou má zloděj na sobě při provádění této schopnosti.

### Expertíza (úroveň 3)

Od 3. úrovně může zloděj jedenkrát denně použít svou exprtízu a tím přehodit nějaký svůj výsledek ověření dovednosti či schopnosti, hodu na zásah nebo záchranného hodu.

- **Vylepšní (5., 7. a 9. úroveň):** Extra použití.

<img src="/assets/sep_line.png"/>

# Asasín - varianta zloděje

Varianta zlodějě soustředěná na boj, infiltraci a nenápadnou vraždu. Vhodná spíše pro příběhy odehrávající se převážně v civilizaci.

## Změny

- **Kostka života:** Od *2. úrovně* háže asasín na životy *1k6* na místo 1k4.
- **Trénované zbraně:** Asasín je trénovaný se všemi zbraněmi.
- **Přepadení:** Asasín může použít schopnost přepadení s libovolnou zbraní (včetně střelných) a pro splnění podmínek stačí, když si cíl není vědom asasínovi přítomnosti (opakované schování se v probíhajícím boji však stále nestačí). Pokud navíc asasín zasáhne cíl z přepadení, cíl musí uspět v *záchraném hodu proti smrti* modifikovaný polovinou úrovně asasína, jinak zemře. V případě úspěchu cíl pouze obdrží poškození za přepadení.
- **Nedostupné schopnosti:** Asasín nedisponuje schopnostmi [eskamotáž](/Zasazení%20%28Žánry%29/Starý%20svět%20%28Fantasy%29/Povolání/Zloděj/#eskamotaz), [manipuluj mechanizmus](/Zasazení%20%28Žánry%29/Starý%20svět%20%28Fantasy%29/Povolání/Zloděj/#manipuluj-mechanizmus) a [prohledat](/Zasazení%20%28Žánry%29/Starý%20svět%20%28Fantasy%29/Povolání/Zloděj/#prohledat).
- **Získané schopnosti:** Asasín navíc disponuje schopnostmi [odezírání ze rtů](/Zasazení%20%28Žánry%29/Starý%20svět%20%28Fantasy%29/Povolání/Minstrel/#odezirani-ze-rtu), [šaráda](/Zasazení%20%28Žánry%29/Starý%20svět%20%28Fantasy%29/Povolání/Zloděj/#sarada) a [práce s jedy](/Zasazení%20%28Žánry%29/Starý%20svět%20%28Fantasy%29/Povolání/Zloděj/#prace-s-jedy)

### Šaráda

Asasín se může pokusit dokonale napodobit libovolného představitele své nebo podobné rasy (i opačného pohlaví) a to včetně dokonalého napodobení hlasu a nuancí.

- **Cíl napodobení:** Asasín musí znát chování, vzhled a hlas cíle, za který se chce vydávat. Případně jen jeden z těchto požadavků pokud stačí pro danou situaci (Například hlas přes zavřené dveře).
- **Převlek:** Připravení převleku trvá *1 hodinu* a vyžaduje *maskovací sadu*.
- **Tajný hod:** Ověření této schopnosti je tajné a hází jej PJ.
- **Neúspěch:** Pokud asasín neuspěje, tak je někdy v průběhu své šarády odhalen.
- **Opakování hodu:** V případě, že je zamaskovaný asasín důkladně prověřen někým kdo cíl šarády zná. Hod na úspěch se musí opakovat (Například muž políbí manželku, která je ve skutečnosti asasín v přestrojení).
- **Omezení zbroje** - V závislosti na kontextu se může HU schopnosti se zvedá o *2* za každý stupeň zbroje.

### Práce s jedy

Asasín podávající či aplikující jed na zbraň se může pokusit o ověření této schopnosti. Pokud uspěje aplikovaný jed se nepoužije celý a lze ho znovu použít.

- **Limit opakování:** S jedné dávky jedu lze touto schopností dostat maximálně *3 použití*.



<img src="/assets/sep_line.png"/>
