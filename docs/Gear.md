# Vybavení a nosnost ==todo: Celé překopat kvůli variantám modifikátorů a nové action ecconomy==

<img src="/assets/sep_line.png"/>

<img src="/assets/Adventure_gear.png"/>

<img src="/assets/sep_line.png"/>

## Nosnost a skladnost

Nosnost postavy udává, kolik výbavy a jiných předmětů může mít postava v jednu chvíli u sebe. Výbava postavy se umisťuje do tak zvaných *Slotů*. Obecně platí, že *1 předmět zabírá 1 slot* a postava má *10+Síla slotů*. Některé předměty však mohou mít různou *skladnost*, která ovlivňuje jejich manipulaci. Dělí se do následujících kategorií:

- **Normální (1):** Předmět zabírající *1 slot*. Do této kategorie spadá většina předmětů a pokladů.
- **Lehká (L):** Do 1 slotu se vejdou *3 lehké předměty stejného typu*. Do této kategorie spadají jednorázové předměty jako jsou pochodně, lektvary či svitky.
- **Těžkopádné (T):** Speciální, kategorie předmětů na kterou lze narazit. Takový předmět se nevejde do slotů a musí být nesen v rukou jedné nebo více postav či naložen na nějaký povoz. Uděluje podstatné postihy k hybnosti postav, které jej nesou. Výjimkou jsou zbroje a štíty, které mohou být "oblečeny" na postavě, ale nelze do výbavy uložit více kusů, takto oblečné vybavení neuděluje žádné další postihy mimo zatížení.
- **Mince:** Speciální kategorie pro mince, do 1 slotu se vejde 1000 mincí.

### Zatížení

Postava je *zatížená* pokud má ve výbavě více jak *6+Síla* obsazených slotů nebo těží jak lehkou zbroj. Zatížené stvoření obdrží *situační postih -2* k pohybovým aktivitám vyžadující hod na ověření (Jako je třeba šplh, přeskakování překážek a jiné).

### Váha běžných pokladů

| TYP POKLADU   | skladnost |
| :------------ | :-------: |
| Drahokam      |     1     |
| 1 kus šperku  |     1     |
| Lektvar       |     L     |
| Hůlka / žezlo |     1     |
| Svitek        |     L     |
| Kniha         |     1     |
| Hůl           |     1     |

<img src="/assets/sep_line.png"/>

## Zbroje a štíty

Zbroje zvyšují obranné číslo nositele a tím snižují šanci na jeho zásah.

### Typy zbrojí:

- **Oblečení** - Plní funkci běžného oblečení. Flexibilní, lze v něm spát a nezpůsobuje zatížení. Nevyžaduje trénink ani pokud přidává OČ.
- **Lehká** - Flexibilní, lze v ní i spát, nezpůsobuje zatížení.
- **Střední** - Hlučná, nedá se v ní spát. *Způsobuje zatížení*. Součástí zbroje je i přilbice, která chrání před traumaty hlavy.
- **Těžká** - Hlučná, nedá se v ní spát. *Způsobuje zatížení*. Součástí zbroje je i přilbice, která chrání před traumaty hlavy.
- **Štít** - Stvoření držící štít, může jako *strategickou akci* štít zvednout a tím si připočítat jeho OČ jako *situační bonus ke svému OČ*, nezpůsobuje zatížení.
- **Zvířecí brnění:** Brnění určená pro zvěř, jako jsou koně a psy. PJ může za příplatek povolit použití i na jiná zvířata. *Způsobuje zatížení*.

| ZBROJE                          |      TYP       |  OČ  | Max. obratnost | Požadavek na sílu | skladnost |   CENA   |
| :------------------------------ | :------------: | :--: | :------------: | :---------------: | :-------: | :------: |
| Oblečení dobrodruha             |    Oblečení    |  -   |       -        |         -         |     1     | - (1 st) |
| Noblesní oblečení               |    Oblečení    |  -   |       -        |         -         |     1     |  100 st  |
| Okované či polstrované oblečení |    Oblečení    |  +1  |       -        |         -         |     1     |  10 st   |
| Kožená zbroj                    |     Lehká      |  +2  |       +3       |        +1         |     T     |  20 st   |
| Okovaná kožená zbroj            |     Lehká      |  +3  |       +2       |        +1         |     T     |  30 st   |
| Šupinová zbroj                  |    Střední     |  +4  |       +2       |        +2         |     T     |  40 st   |
| Šupinová zbroj s kyrysem        |    Střední     |  +5  |       +1       |        +2         |     T     |  80 st   |
| Půl plát s kyrysem              |     Těžká      |  +6  |       +1       |        +3         |     T     |  180 st  |
| Plná plátová zbroj na míru      |     Těžká      |  +7  |       0        |        +3         |     T     |  300 st  |
| Štít                            |      Štít      |  +2  |       -        |        +1         |     T     |  20 st   |
| Zvířecí brnění                  | Zvířecí brnění |  +2  |       -        |                   |     T     |  25 st   |

**Maximální obratnost:** Obratnost jedince je snížena na maximální hodnotu povolenou jeho nošenou zbrojí po dobu, co má zbroj na sobě.

**Požadavek na sílu:** Požadovaná výše dovednosti *Síla* pro nošení zbroje.

<img src="/assets/sep_line.png"/>

## Zbraně ==reword a fix... todo==

Zbraně se dělí do několika kategorií, především dle určitých vlastností.

### Vlastnosti zbraně

- **Základní zbraň (ZZ):** Zbraň, která nevyžaduje speciální trénink pro efektivní používání v boji.
- **Manipulace (1R/1+R/2R):** Pro efektivní použití v boji mohou zbraně potřebovat různý počet volných ruk. Jsou zbraně co jsou jednoruční, takové lze kombinovat s jinými jednoručními zbraněmi a štítem. Jeden a půl ruční, které lze využít jak jako jednoruční tak obouruční zbraň a v neposlední řadě obouruční, většinou s největší kostkou poškození nebo dosahem.
- **Hozené (h/dh):** Zbraně, které lze hodit na vzdálenost *5 metrů*. Ty označené "dh" umožňují i hod na neefektivní vzdálenost *10 metrů*. Hozené zbraně připočítávají *sílu* k hodu na zásah.
- **Nabíjecí zbraň (N):** Některé střelné zbraně, jako například kuše, mohou vyžadovat přebíjení. Přebití zbraně vyžaduje *akci*.
- **Dostřel:** Popisuje na jakou vzdálenost lze útočit střelnou zbraní. Obsahuje 2 hodnoty a to efektivní a neefektivní vzdálenost. Většinou střelných zbraní lze střílet i na neefektivní vzdálenost. Ten je vždy dvojnásobkem efektivního dostřelu (nebo dohodu) zbraně. Takový útok však probíhá *s postihem -4* na zásah. Střelnými zbraněmi nelze útočit na vzdálenost menší jak *2 metry*.
- **Typ poškození:** Každá zbraň má aspoň jeden ze tří typů poškození. Typy poškození jsou S - Sečné, P - Průrazné a T - Tupé poškození.
- **Speciální (sp):** Zbraně s touhle vlastností mají speciální schopnosti nebo využití. Podívej se do popisku zbraně, aby si zjistil jaké.

### Zbraně na blízku

| Název zbraně    | Vlastnosti zbraně |  Poškození  | Skladnost | Cena  |
| :-------------- | :---------------: | :---------: | :-------: | :---: |
| Bič             |      1R, sp       |    1k3 S    |     1     | 6 st  |
| Bojová hůl      |      2R, sp       |    1k8 T    |     1     | 12 st |
| Dlouhý meč      |        1+R        | 1k6/1k8 S/P |     1     | 20 st |
| Hůl             |      ZZ, 1+R      |  1k3/1k6 T  |     1     | 2 md  |
| Kopí            |    1+R, h, sp     |  1k6/1k8 P  |     1     | 7 st  |
| Krátký meč      |        1R         |   1k6 S/P   |     1     | 10 st |
| Krátké kopí     |    ZZ, 1R, dh     |    1k6 P    |     1     | 1 st  |
| Nůž             |     ZZ, 1R, h     |   1k4 S/P   |     L     | 5 st  |
| Obouruční meč   |      2R, sp       |   2k6 S/P   |     1     | 30 st |
| Obušek          |      1R, sp       |    1k4 T    |     1     | 2 st  |
| Palcát          |      1+R, sp      |  1k6/1k8 T  |     1     | 10 st |
| Palice          |      ZZ, 1R       |    1k4 T    |     1     | 5 md  |
| Sekyra          |    1+R, h, sp     |  1k6/1k8 S  |     1     | 10 st |
| Stříbrný nůž    |     1R, h, sp     |   1k4 S/P   |     L     | 30 st |
| Válečná sekera  |     2R, h, sp     |   1k12 S    |     1     | 15 st |
| Válečné kladivo |      2R, sp       |   1k10 T    |     1     | 20 st |

### Zbraně na dálku

| Název zbraně    | Vlastnosti zbraně | Dostřel | Poškození | Skladnost | Cena  |
| --------------- | :---------------: | :-----: | :-------: | :-------: | :---: |
| Dalekonosný luk |        2R         | 60/120  |   1k6 P   |     1     | 15 st |
| Krátký luk      |        2R         |  30/60  |   1k6 P   |     1     | 10 st |
| Kuše            |   ZZ, 2R, N, sp   |  20/40  |   1k8 P   |     1     | 20 st |
| Prak            |      1+R, sp      |  15/30  |   1k3 T   |     1     | 1 st  |
| Příruční kuše   |  ZZ, 1+R, N, sp   |  10/20  |   1k6 P   |     1     | 35 st |

### Munice

| Název munice                        | Skladnost |      Cena      |
| ----------------------------------- | :-------: | :------------: |
| Kámen do praku                      |     L     |     Zdarma     |
| Postříbřený šíp / šipka             |     L     |      5 st      |
| Šipky do kuše (Pouzdro 20-ti šipek) |     1     | 8 st (4 md/ks) |
| Šípy (Toulec 20-ti šípů)            |     1     | 4 st (2 md/ks) |

#### Popisky a speciální efekty zbraní:

!!! note "Předpokládaný nepřítel"
	Pro všechny speciální efekty popsané níže je předpokládaným nepřítelem stvoření podobné člověku. Pokud je zbraň použita proti jinému nepříteli nemusí být speciální efekt aplikovatelný.

**Bič:** 3 metry dlouhý nástroj z pletené kůže. Působící velmi bolestivá sečná poškození.

- *SP1:* Bičem nelze zabít. Cíl jehož životy klesnou na *0* po útoku bičem je paralyzován bolestí na *1 směnu*. Bič nepůsobí žádné poškození nepřátelům ve střední nebo těžší zbroji či monstrům s tvrdou kůží (*OČ 14+*)
- *SP2:* Hody na zásah bičem jsou modifikovány *obratností* na místo síly.
- *SP3:* Při úspěšném zásahu cíle bičem, se útočník může vzdát poškození a místo toho cíli omotat končetinu. Cíl musí uspět v *záchranném hodu na reflexy* nebo nemůže používat danou končetinu. To mu může znemožnit útočit, používat štít nebo se volně pohybovat. Ve všech případech však obdrží postih *-2 do OČ*. K osvobození je třeba přeseknout bič (*OČ 12*) nebo se vymotat (nový pokus o záchranný hod).

**Bojová hůl:** Pokovovaná nebo celo kovová hůl uzpůsobena pro boj z blízka.

- *SP:* Bojová hůl má bonus +1 OČ proti útokům na blízko.

**Hůl:** Dřevěná přibližně 1,5 metru dlouhá hůl. Všestranného využití.

**Kopí:** přibližně 2.5 metru dlouhá dřevěná tyč zakončená kovovým bodcem.

- *SP1:* Pokud je kopí použito jako součást nájezdu nebo proti nájezdu (připravená akce). Kopí působí *2 kostky poškození* na místo jedné. Za nájezd se považuje útok na konci aspoň *15-ti metrového* pohybu v rámci *1* kola.
- *SP2:* Kopím lze útočit až na 2 metry a také pře spojence z tzv. druhé řady.

**Krátký meč:** Meč podobající se spíše většímu noži. Představuje různé krátké meče jako je například gladius, mačeta nebo jiné explicitně jednoruční meče jako jsou třeba rapíry. Kombinuje praktickou přenosnost nože a nebezpečnost meče.

**Nůž:** Nenápadné dobře uchopitelné malé ostří. Vhodná jako záložní zraň, když není nic lepšího po ruce.

**Meč:** Vyvážený meč s dlouhou čepelí. Může představovat i meče jako jsou šavle či katany. Vhodný jak pro jednoruční tak obouruční použití.

**Obouruční meč:** Masivní až 2 metry dlouhý meč, který je extra efektivní proti přesile.

- *SP1:* Rozmach obouručního meče poskytuje bonus *+1 OČ* proti útokům na blízko.
- SP2: Obouručním mečem jde útočit přes spojence jako s kopím. Při takovém použití obouruční meč uděluje pouze *1k6* poškození.

**Obušek:** Kožený obušek plněný pískem nebo s olověným jádrem. 

- *SP1:* Obuškem nelze zabít. Cíl jehož životy klesnou na *0* po útoku obuškem je omráčen na *1k6 směn*.
- SP2: Pro vyhodnocení lotrových talentů je tato zbraň považována za nůž.

**Oštěp:** Kratší a lehčí verze kopí. Uzpůsobená především na házení.

**Palcát:** Kovová rukojeť s hvězdicovým nebo kulatým zakončením, působící ničivé poškození. Vhodný jak pro jednoruční tak obouruční použití.

- *SP:* Pokud má cíl štít, střední nebo těžší zbroj, či je to monstrum s tvrdým tělem (OČ 14+). Palcát má bonus *+1* k zásahu.

**Palice:** Kus lehce rozšířeného klacku, někdy s pokovovaným koncem.

**Sekyra:** Středně velká sekyra s jednostrannou hlavou. Vhodné jak pro jednoruční tak obouruční použití.

- *SP:* Pokud má cíl štít sekyra má bonus *+1* k zásahu.

**Stříbrný nůž:** Nůž jehož čepel je potažena stříbrem. *Speciální:* Efektivní proti některým magickým monstrům.

**Válečná sekera:** Masivní obouruční sekera, která přetne takřka cokoliv. 

- *SP:* Pokud má cíl štít sekyra má bonus *+1* k zásahu.

**Válečné kladivo:** Kovová tyč s masivní hlavicí, která působí masivní drtivá poškození.

- *SP1:* Pokud má cíl štít, střední nebo těžší zbroj, či je to monstrum s tvrdým tělem (OČ 14+). Válečné kladivo má bonus *+2* k zásahu.

==todo Seřadit==

**Dalekonosný luk:** Dlouhý luk vynikající ve střelbě na velké vzdálenosti.

**Krátký Luk:** Kratší varianta luku vhodná do uších prostorů nebo třeba i při jízdě na koni.

**Kuše:** Mechanické zařízení s integrovanou menší verzí luku a jednoduchou spouští. Často preferovaná díky své konzistentnosti a přesnosti oproti klasickým lukům. 

- *SP:* Záporný modifikátor rozvahy se nepřičítá k hodu na zásah kuší.

**Prak:** Jednoduchá zbraň z látky a kožené kapsy vytvořená za účely vrhání kamenů na velké vzdálenosti. 

- *SP:* Munice je zdarma dostupná kdekoliv, kde se dají najít kameny; Prakem lze házet i lektvary.

**Příruční kuše:** Menší varianta kuše, která se dá lépe schovat. 

- *SP1:* Záporný modifikátor rozvahy se nepřičítá k hodu na zásah příruční kuší.
- *SP2:* S příruční kuší lze střílet i na vzdálenost menší jak *2* metry.

<img src="/assets/sep_line.png"/>

## Výbava dobrodruha

Níže uvedená výbava a ceny, jsou hráčům dostupné pouze při tvorbě postavy. Ceny a dostupnost předmětů, během hry samotné se mohou výrazně lišit.

| PŘEDMĚT                                                      |   Skladnost    | CENA  |
| :----------------------------------------------------------- | :------------: | :---: |
| Cestovní výbava                                              |       1        | 10 st |
| Dalekohled                                                   |       1        | 20 st |
| Dřevěný kůl                                                  |       L        | 1 md  |
| Hák                                                          |       1        | 3 st  |
| Hlavičky česneku (10 ks)                                     |       1        | 2 md  |
| Hudební nástroj                                              |       1        | 25 st |
| Kovová pouta s klíčem                                        |       1        | 15 st |
| Kovový hřeb                                                  |       L        | 1 st  |
| Koňské sedlo a otěže                                         | VT - mimo koně | 7 st  |
| Křesadlo                                                     |       1        | 3 st  |
| Křída (balík 10 ks)                                          |       1        | 1 st  |
| Lahvička kyseliny                                            |       L        | 5 st  |
| Lahvička oleje                                               |       L        | 3 st  |
| Lahvička svěcené vody                                        |       L        | 20 st |
| Lahvička s korkovou zátkou                                   |       L        | 1 st  |
| Lékárnička (10 použití)                                      |       1        | 25 st |
| Lucerna                                                      |       1        | 10 st |
| Maskovací sada (10 použití)                                  |       1        | 25 st |
| Motouz (30 metrů)                                            |       1        | 1 st  |
| Nástroj (Krumpáč, Pila, Kladivo, Lopata, Páčidlo, Prut na ryby atd...) |       1        | 4 st  |
| Pochodeň                                                     |       L        | 2 md  |
| Protijed (slabý)                                             |       L        | 15 st |
| Provaz (10 metrů)                                            |       1        | 1 st  |
| Psací potřeby (10 použití)                                   |       1        | 6 st  |
| Pytel kovových ježků                                         |       1        | 2 st  |
| Řetěz (3 metry)                                              |       1        | 9 st  |
| Sedlová brašna / Pytel (malý)                                |    1 (Kon.)    | 1 st  |
| Sedlová brašna / Pytel (velký)                               |    1 (Kon.)    | 2 st  |
| Síť                                                          |       1        | 1 st  |
| Symbol církve / patrona                                      |       1        | 5 st  |
| Truhla se zámkem (dřevěná, malá)                             |    1 (Kon.)    | 1 st  |
| Truhla se zámkem (dřevěná, velká)                            |    T (Kon.)    | 5 st  |
| Víno (1 litr, obyčejné)                                      |       1        | 1 st  |
| Víno (1 litr, Kvalitní)                                      |       1        | 15 st |
| Zápalky (10 použití)                                         |       1        | 12 st |
| Zásoby (na 7 dní)                                            |       1        | 5 st  |
| Zásoby pro zvíře (na 7 dní)                                  |       1        | 2 st  |
| Zlodějské náčiní (10 použití)                                |       1        | 25 st |
| Zrcátko                                                      |       1        | 5 st  |
| Zvoneček                                                     |       L        | 1 st  |
| A další... (Řekni PJ co potřebuješ)                          |       ??       |  ??   |

**Kontejner (Kon.):** Obsazené předměty s tímto označením zabírají místo v inventáři pouze tehdy, jsou-li v něm uschované. Při běžném použití žádné místo nezabírají. (Místo je zabíráno pouze předměty uschovanými uvnitř)

**Cestovní výbava:** Základní výbava pro cestování divočinou. Obsahuje věci jako stan, spacák, nádobí na přípravu jídla a měch na vodu.

**Dalekohled:** Umožňuje lépe rozeznat věci v dálce.

**Hák:** Hák se třemi nebo čtyřmi hroty. Vhodný pro uchycení lana.

**Kovová pouta s klíčem:** Propojená řetězem, vhodné na ruce i nohy.

**Kovový hřeb:** Kus kovu, který pokud zatlučen do libovolného mechanismu, může značně narušit jeho fungování. Vhodné také k zasekávání dveří. Odborná instalace vyžaduje kladivo.

**Křesadlo:** Užitečné k zapalování ohňů a pochodní. Použití křesadla při vypjatých situacích (například v boji) uspěje s pravděpodobností *1 z 6-ti*.

**Lahvička kyseliny:** Lahvička plná žíravé substance. Vhodná pro boj, nebo na rozpouštění drobných předmětů.  

- *Efekt:* Kyselina se prožere pěti centimetry organického materiálu nebo jedním centimetrem běžného kovu. 
- *Bojové užití:* Cíl pokrytý žíravou látkou obdrží *1k6 perzistentního poškození*. 

**Lahvička oleje:** Lahvička plná kluzké a hořlavé substance. Vhodná pro boj, nebo jako palivo do lucerny na *4 hodiny* (24 směn) 

- *Bojové užití:* Cíl pokrytý hořícím olejem obdrží *1k8 perzistentního poškození*. 
- *Rozlitý olej:* Rozlitý olej hoří *1 směnu*.

**Lahvička svěcené vody:** Lahvička vody vysvěcená ve jménu šesti strážců.

- *Bojové užití:* Cíl je pokryt svěcenou vodou. Pokud je cíl *nemrtvý* nebo *démon* obdrží *1k8 perzistentního poškození*. 
- *Jiné užití:* Používá se i jako součást náboženských rituálů.

**Lékárnička:** Sada obsahující nástroje a přípravky pro léčbu běžných zranění. ==todo: make it int check==

- *Léčení:* použití trvá *1 směnu* a umožňuje vyléčit *2 životy denně*. (1 použití / cíl)

**Lucerna:** Poskytuje světlo v oblasti *9 metrů* a má posuvnou clonu, kterou lze světlo zakrýt nebo namířit jen jedním směrem. K fungování vyžaduje olej. 

**Maskovací sada:** Sada líčidel, paruk a převleků vhodná pro jakékoliv maskovací potřeby.

**Nástroj:** Věci jako lopaty, vidle, krumpáče, rybářské náčiní a jim podobné.

**Pochodeň:** Poskytuje světlo v okolí *9 metrů*. Hoří po dobu 1 hodiny (*6 směn*) a lze ji použít jako zbraň. Pokud je však pochodní zasažen nepřítel a nebo je pochodeň upuštěna na zem, existuje šance *1 z 6-ti*, že se zničí a zhasne. 

**Protijed (slabý):**  Slabý protijed ihned vyléčí slabou otravu.

- *Trvání:* do první otravy nebo *6 směn*. (Co přijde dřív) 
- *Slabé jedy:* Jedy typu *I* nebo *II* a jedy monster , které umožňují záchranný hod s bonusem k hodu jsou považovány za slabé. 
- *Jiné jedy:* V případě silnějších jedů tento protijed nemá žádný účinek.

**Psací potřeby:** Sada psacích per, inkoustů, pečetního vosku a listů pergamenu pro běžné poznámky, nákresy či korespondenční účely. 

**Pytel kovových ježků:** Malé kovové bodce, které mohou být rozhozeny po zemi (plocha *3 x 3 metry*). Stvoření pohybující se postiženou oblastí stoupnou na bodec s pravděpodobností *2 z 6-ti*. Stvoření, které stoupne na bodec obdrží *1 poškození* a jeho *rychlost pohybu bude snížena na polovinu* po dobu *24 hodin* nebo dokud neobdrží magické léčení.

**Sedlová brašna / Pytel**: Vhodná pro uložení většího množství předmětů na osedlaném koni, či přenášení v rukou.

- *Malá:* Kapacita *2 sloty*. (Jako pytel lze nést v jedné ruce)
- *Velká:* Kapacita 4 slotů. (Jako pytel potřeba nést v obou rukách)

**Síť:** Síť se zátěží určená k zamotání do cíle a znemožnění mu účastnit se boje. Síť lze hodit až na vzdálenost 3 metry. Cíl musí uspět v *záchranném hodu na reflexy* jinak je chycen.

- *Chycené stvoření:* Chycenému stvoření trvá *1k4+1 kol*, než se osvobodí nebo *1 kolo* pokud mu někdo pomůže.

**Symbol církve / patrona:** Náboženský symbol většinou ve formě přívěšku.

**Truhla:** Úložný prostor se zámkem a klíčem.

- *Malá:* Kapacita *1 slot*.
- *Velká:* Kapacita *10 slotů*.

**Zápalky:** Užitečné k zapalování ohňů a pochodní. Použití při vypjatých situacích (například v boji) k úspěšnému zapálení dojde s pravděpodobností *5 z 6-ti*.

**Zásoby:** Zásoby jídla pro 1 člověku podobné stvoření na 7 dní.

**Zásoby pro zvíře:** Levnější varianta zásob pro vaše mazlíčky.

**Zlodějské náčiní:** Zlodějská sada potřebná pro odemykání zámků a jiné manipulace mechanizmů.

<img src="/assets/sep_line.png"/>

## Jedy

Hráči mohou mít v průběhu hry přístup k nejrůznějším jedům.

!!! note "Váha jedu"
	Jedna lahvička s jedem má skladnost *L*. Stejně jako lahvička lektvaru.

### Efekty jedů

Oběť otravy musí podstoupit *záchranný hod zhoubě* s modifikátorem závislým na síle jedu. Při úspěchu obdrží cíl poloviční poškození (nebo ignoruje jiný efekt jedu, pokud nějký) a při *NAT 20* může poškození z jedu kompletně ignorovat. Na druhou stranu při *NAT 1* obdrží cíl plné poškození (nebo plný rozsah jiného efektu jedu, pokud nějaký).

- **Pozření:** V případě pozření má cíl otravy šanci jed odhalit dřív než jej pozře.

### Aplikace jedu na zbraň

Aplikace na zbraň trvá *1 směnu*. Jednou lahvičkou jedu lze pokrýt *1 velkou nebo střední zbraň*, *2 malé zbraně* nebo *5 kusů munice*. 

**Efektivnost:** Po aplikaci jedu na zbraň je jed účinný po dobu *1 dne* nebo *1 zásahu* otrávenou zbraní. (co přijde dřív).

### Běžné jedy

| TYP  |   CENA   | zach. MOD. | ODHALENÍ*\** | prodleva  |          EFEKT          |
| :--: | :------: | :--------: | :----------: | :-------: | :---------------------: |
|  I   |  10 st   |     +6     |     80%      |  2k4 kol  | 2k6 jedového poškození  |
|  II  |  75 st   |     +5     |     65%      | 1k4+1 kol | 4k6 jedového poškození  |
| III  |  300 st  |     +4     |     40%      |  1k2 kol  | 6k6 jedového poškození  |
|  IV  |  800 st  |     +3     |     15%      |   Ihned   | 8k6 jedového poškození  |
|  V   | 1 300 st |     +2     |      0%      |   Ihned   | 10k6 jedového poškození |

*\*Platí jen při konzumaci*

**Zach. mod.** - Modifikátor k záchrannému hodu oběti. 

**Odhalení** - Šance oběti odhalit jed před konzumací.  

**Prodleva** - Doba, než jed začne působit 

**Efekt** - Efekt jedu.

<img src="/assets/sep_line.png"/>

## Zvěř a povozy

**Nosnost tažných zvířat:** Tažná zvěř může dosáhnout až dvojnásobku své psané nosnosti. Avšak při překročení psané nosnosti se jejich hybnost sníží na polovinu.

<img src="/assets/sep_line.png"/>

### Pes

Domestikované plemeno vybírané především pro svou inteligenci a stopovací schopnosti.

**Lvl:** 1; **HP:** 6; **OČ:** 12; **ToHIT:** +1;  **Hybnost:** 18; **Z.Hody:** *Z:*15 / *T:*14 / *M:* 16; **Morálka:** 10

**Útoky:** 1x Kousnutí *1k6*

**Speciální schopnosti:**

- *Stopování:* Poskytuje bonus *+4* ke stopování.
- *Na příkaz:* Trénovaný, aby útočil na příkaz majitele.

**Cena:** 20 st

<img src="/assets/sep_line.png"/>

### Mula

Tvrdohlavý kříženec koně a osla.

**Lvl:** 2; **HP:** 8; **OČ:** 12; **ToHIT:** +1;  **Hybnost:** 12; **Z.Hod:** *Z:*14 / *T:*16 / *M:* 16; **Morálka:** 9

**Útoky:** 1x Kopanec *1k4* nebo 1x Kousnutí *1k3*

**Speciální schopnosti:**

- *Lhostejný:* Nechá se zavést téměř kamkoli, dokonce i do podzemí. 
- *Defenzivní:* Může zaútočit pokud ohrožen, nemůže však být vycvičena k boji.
- *Nosnost:* Lze vybavit 4-mi malými nebo 2-mi velkými sedlovými brašnami.

**Cena:** 30 st

<img src="/assets/sep_line.png"/>

### Kůň

Lehce stavěný kůň určený pro rychlou jízdu.

**Lvl:** 2; **HP:** 8; **OČ:** 12; **ToHIT:** +1;  **Hybnost:** 24; **Z.Hod:** *Z:*14 / *T:*15 / *M:* 16; **Morálka:** 7

**Útoky:** 2x Kopanec *1k4*

**Speciální schopnosti:**

- *Bojácný:* Pokud je napaden musí ověřit morálku. Při neúspěchu uteče.
- *Nosnost:* Lze vybavit 2-mi malými nebo 1 velkou sedlovou brašnou.

**Cena:** 75 st

<img src="/assets/sep_line.png"/>

### Kárka

Dvoukolá kárka s velkou kapacitou.

**SP:** 2; **OČ:** 10; **Max hybnost:** 4, **Minimum zvířat:** 2 muly nebo 1 kůň.

**Speciální schopnosti:**

- *Max nosnost:* (20) 40 Slotů (v závorce nosnost s minimem zvířat) 
- *Obtížný terén:* Tento typ vozidla muže cestovat pouze po udržovaných cestách.

**Cena:** 100 st

<img src="/assets/sep_line.png"/>

### Povoz

Čtyřkolový otevřený vůz

**SP:** 4; **OČ:** 10; **Max hybnost:** 4, **Minimum zvířat:** 4 muly nebo 2 koně.

**Speciální schopnosti:**

- *Max nosnost:* (80) 160 Slotů (v závorce nosnost s minimem zvířat) 
- *Obtížný terén:* Tento typ vozidla muže cestovat pouze po udržovaných cestách.

**Cena:** 200 st

!!! note "SP: Životy struktur"
	Struktury nelze poškodit běžnými zbraněmi (meče, luky, sekery atd..). Avšak velká stvoření, kouzla a obléhací zbraně je poškodit mohou. Za každých *5 poškození*, které útokem způsobí obléhací zbraň, kouzlo nebo velká nestvůra. *Obdrží struktura 1 bod poškození*. Pokud by měla struktura podstoupit záchranný hod, automaticky selže.

<img src="/assets/sep_line.png"/>

## Nájemná pomoc

Mimo výbavy, povozů a zvířat je také možné si najmout družníky. Proces najímaní družníků je popsán v sekci [Mezi dobrodružstvími -> Družníci](/Pravidla%20a%20procedury/Downtime/#druznici).

<img src="/assets/sep_line.png"/>
