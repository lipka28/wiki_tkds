# Vybavení a nosnost

<img src="/assets/armory.jpg" style="zoom:100%;" />

## Nosnost

Nosnost postavy se měří v abstraktní jednotce zvané *Sloty* a drobnější jednotce označované jako *L*.

- **1 Slot** - Abstraktní jednotka zatížení, pro zjednoduší výpočtů nosnosti postavy. Odpovídá váze přibližně 3 kilogramy nebo předmětu, kterým lze efektivně manipulovat jednou rukou.
- **L** - *1/10 Slotu* - Abstraktní jednotka zatížení pro drobné a lehké předměty.

Postava může mít maximálně *10+Modifikátor Síly* slotů vybavených předmětů a maximálně *18+Modifikátor Síly* slotů uschovaných předmětů v inventáři. 

**Lehké předměty:** Předměty co mají váhu označenou jako *L* nezabírají žádné místo v inventáři, dokud není součet všech *L* předmětů v inventáři *10*. Tyto předměty se pak počítají jako *1 slot*.

**Vybavené předměty:** Za vybavené předměty jsou považovány ty předměty, které má postava oblečené na sobě, nebo je chce mít v boji po ruce. Vybavené předměty lze v boji vzít a použít jako součást *1 běžné akce*. (Například: Tasit meč a zaútočit, nebo, vzít si lektvar z opasku a vypít ho)

**Uschované předměty:** Uschované předměty jsou ty, které má dobrodruh v "batohu". Předmět je nutné před použitím z batohu vyndat. Vyndání předmětu trvá *1 dlouhou akci*.

### Váha běžných pokladů

| TYP POKLADU  | VÁHA |
| :----------- | :--: |
| Drahokam     |  L   |
| 1 kus šperku |  L   |
| Lektvar      |  1   |
| Hůlka        |  1   |
| Svitek       |  1   |
| Kniha        |  1   |
| Hůl          |  2   |

## Zbroje a štíty

Zbroje zvyšují obranné číslo nositele a tím snižují šanci na jeho zásah.

### Typy zbrojí:

- **Oblečení** - Plní funkci běžného oblečení. Nevyžaduje trénink.
- **Lehká** - Flexibilní, lze v ní spát a neomezuje v pohybu. 
- **Střední** - Omezuje v pohybu, nedá se v ní spát. 
- **Těžká** - Omezuje v pohybu, nedá se v ní spát ani plížit, *bonus k OČ ze zručnosti je poloviční* (zaokrouhleno nahoru) a *snižuje hybnost o 1 metr*. Součástí zbroje je i přilbice, která chrání před traumaty hlavy.
- **Velmi těžká** - Omezuje v pohybu, nedá se v ní spát ani plížit, *bonus k OČ ze zručnosti je negován* a *snižuje hybnost o 2 metry*. Tento typ zbroje je také velmi často vyráběn na míru nositele. Jeho cena je tedy nesrovnatelně vyšší než u ostatních typů zbrojí. Součástí zbroje je i přilbice, která chrání před traumaty hlavy.
- **Štít** - Zvyšuje OČ nositele, většinou držen v jedné ruce.

| ZBROJE                     |     TYP     |  OČ  | POTŘEBNÁ SÍLA | Váha  |   CENA   |
| :------------------------- | :---------: | :--: | :-----------: | :---: | :------: |
| Obyčejné oblečení          |  Oblečení   |  +0  |       -       | 1 (1) | - (1 st) |
| Noblesní oblečení          |  Oblečení   |  +0  |       -       | 1 (1) |  100 st  |
| Vycpávaná / kožená zbroj   |    Lehká    |  +2  |       -       | 1 (2) |  20 st   |
| Šupinová / kroužková zbroj |   Střední   |  +4  |      10       | 2 (4) |  40 st   |
| Půl plát s kyrysem         |    Těžká    |  +6  |      12       | 3 (6) |  160 st  |
| Plná plátová zbroj         | Velmi těžká |  +7  |      14       | 4 (8) | 1000 st  |
| Štít                       |    Štít     |  +2  |      10       | 2 (2) |  20 st   |

**Váha:** Váha nošené zbroje (V závorce váha jako uschovaný předmět) .

**OČ:** Bonus k obrannému číslu. 

**Potřebná síla:** Požadavek na sílu pro nošení zbroje.

## Zbraně

Zbraně se dělí do 2 základních kategorií. Zbraně na blízku a zbraně na dálku. Zbraně na blízku umožňují boj s nepřáteli vzdálených ne více než 1 metr a zbraně na dálku umožňují zasáhnou nepřátele ve vzdálenosti 2 metry a více. Tyto 2 kategorie jsou dále děleny dle velikosti a u zbraní na dálku také dle dostřelu.

### Velikost

- **Malá** - Tyto zbraně jsou jednoruční a lze je tedy kombinovat se štítem nebo jinou malou či střední zbraní.
- **Střední** - Tyto zbraně jsou jednoruční a lze je tedy kombinovat se štítem nebo jinou malou zbraní. Některé střední zbraně na blízku lze také použít *jako obouruční* s *vyšší kostkou poškození* a bonusem *+1*. V případě střelných zbraní, jsou tyto zbraně vždy obouruční.
- **Velká** -  Nejničivější typ zbraní. Tyto zbraně jsou vždy obouruční a jejich verze na blízku mají bonus *+1* k poškození. Použití v malých prostorech může způsobovat postihy nebo nemusí být vůbec možné.
- **Dlouhá** - Tato kategorie se týká pouze zbraní na blízku. Tyto zbraně jsou jako velké zbraně obouruční a poskytují bonus *+1* k poškození. Dlouhé zbraně umožňují zasáhnout nepřítele až na *2 metry* i když v cestě stojí spojenec.

Tato kategorizace je také důležitá v situacích kdy záleží na prioritě zásahu. Třeba když na sebe útočí 2 jedinci ve stejnou chvíli (například díky připravenému útoku). Celkové pořadí priority při vzájemném útoku je: *neozbrojený / malá* < *střední* < *velká* < *dlouhá* < *hozená* < *střelná* (u střelných zbraní pak mají přednost zbraně využívající střelný prach)

!!! note "Důležité je využití zbraně"
	Za kreativní popisy využití svých zbraní, může PJ poskytnout různé bonusy a výhody nebo dokonce umožnit speciální akci s danou zbraní. Záleží jen na hráčově kreativitě.

### Dostřel

- **Hozený** - Zbraní, u které to dává smysl, lze hodit do efektivní vzdálenosti dané hodnotou síly postavy (Poblíž). K poškození se navíc pak připočítává její modifikátor síly.
- **Krátký** - Zbraň má efektivní dostřel do vzdálenosti *25 metrů* (Poblíž)
- **Střední** -  Zbraň má efektivní dostřel na vzdálenost do *50 metrů* (Daleko) 
- **Daleký** - Zbraň má efektivní dostřel na vzdálenost do *100 metrů* (Velmi daleko)
- **!** - Pokud je u dostřelu znak vykřičníku. Znamená to, že zbraní lze útočit pouze na efektivní vzdálenost.

**Neefektivní dostřel:** S každou střelnou a hozenou zbraní lze útočit i na tak zvaně neefektivní dostřel. Ten je vždy dvojnásobkem efektivního dostřelu (Nebo o stupeň výš toho abstraktního. Např.: Daleko -> Velmi daleko). Takový útok však probíhá *s nevýhodou* na zásah.

**Nabíjecí zbraně:** Některé střelné zbraně, jako například kuše či muškety, mohou vyžadovat přebíjení. Přebíjení trvá *dlouhou akci*. Nabíjecí zbraně mívají bonus *+1* k poškození.

### Střelný prach

Některé kampaně mohou potřebovat existenci zbraní využívající střelný prach. Vlastnosti, které tyto zbraně mají společné jsou následující:

- **Hlasité** - Použití křesadlových zbraní může vyvolat nechtěnou pozornost nepřátel. Zvířata, která nejsou trénovaná pro boj, nebo stvoření, která se s křesadlovými zbraněmi nikdy nesetkala. Musí při prvním výstřelu podstoupit *ověření morálky*.
- **Ničivé** - Křesadlové zbraně mají vždy nejvyšší kostku poškození ve své kategorii střelných zbraní. Jelikož také vyžadují přebíjení, disponují bonusem *+1* k poškození.
- **Dostřel** - Křesadlové zbraně mohou zasáhnout jen na efektivní dostřel. 
- **Nespolehlivé** - Při hodu *NAT 1 až NAT 3* na zásah, křesadlová zbraň selže. Takovou zbraň je třeba *1 směnu* čistit čistící sadou, aby byla znovu použitelná. Totéž platí přijde-li zbraň do kontaktu s vodou.

!!! Warning "Selhání s výhodou a nevýhodou"
    Výhoda a nevýhoda má nežádoucí vliv na pravděpodobnost selhání křesadlové zbraně. V případě, že je tedy křesadlová zbraň použita s výhodou nebo nevýhodou, je třeba na selhání brát v potaz jen první hozenou kostku.

### Základní zbraně

Základní zbraně jsou takové zbraně, které nevyžadují speciální trénink pro efektivní používání v boji. Ze základní výbavy mezi tyto zbraně patří *hůl* a *palice*.

### Zbraně na blízku

| Název zbraně    | Typ zbraně |  Poškození   | Váha  | Cena  |
| :-------------- | :--------: | :----------: | :---: | :---: |
| Bajonet         |    Malá    |    1k4+1     | 1 (0) | 10 st |
| Bič             |    Malá    |     1k2      |   1   | 5 st  |
| Bojová hůl      |  Střední   |    1k6+1     |   2   | 10 st |
| Cep             |  Střední   |     1k6      |   2   | 15 st |
| Dlouhý meč      |  Střední   |  1k6/1k8+1   |   2   | 25 st |
| Halapartna      |   Dlouhá   |    1k8+1     |   3   | 20 st |
| Hůl             |  Střední   |    1k4+1     |   2   | 1 st  |
| Kopí            |   Dlouhá   |    1k8+1     |   3   | 12 st |
| Kosa            |   Velká    | 1k10+1 (nev) |   3   | 5 st  |
| Krátké kopí     |  Střední   |  1k6/1k8+1   |   2   | 2 st  |
| Krátký meč      |    Malá    |     1k6      |   1   | 15 st |
| Nůž             |    Malá    |     1k4      |   1   | 3 st  |
| Obouruční meč   |   Velká    |    1k10+1    |   3   | 50 st |
| Obušek          |    Malá    |     1k2      |   1   | 5 st  |
| Palcát          |  Střední   |  1k6/1k8+1   |   2   | 15 st |
| Palice          |    Malá    |     1k4      |   1   | 1 st  |
| Sekyra          |  Střední   |  1k6/1k8+1   |   2   | 12 st |
| Sekyrka         |    Malá    |     1k4      |   1   | 4 st  |
| Síť             |  Střední   |      0       |   2   | 5 st  |
| Stříbrný nůž    |    Malá    |     1k4      |   1   | 30 st |
| Šakram          |    Malá    |     1k4      |   1   | 10 st |
| Škrtící drát    |    Malá    |     1k4      |   1   | 1 st  |
| Válečná sekera  |   Velká    |    1k10+1    |   3   | 40 st |
| Válečné kladivo |   Velká    |    1k10+1    |   3   | 50 st |

#### Popisky a speciální efekty zbraní na blízku:

!!! note "Předpokládaný nepřítel"
	Pro všechny speciální efekty popsané níže je předpokládaným nepřítelem stvoření podobné člověku. Pokud je zbraň použita proti jinému nepříteli nemusí být speciální efekt aplikovatelný.

**Bajonet:** Malý nůž, který ze střední nebo velké muškety udělá obouruční bodnou zbraň na blízku. Samostatně nepoužitelný. Přidělání či sundání bajonetu trvá *1 směnu*.

**Bič:** Nástroj z pletené kůže využívaná především ke krocení zvěře. Jeho poškození nejsou ani tak ničivá avšak velmi bolestivá. Touhle zbraní nelze zabít. *Speciální:* Pokud je zbraní zasaženo *zvíře netrénované pro boj*, musí podstoupit *ověření morálky*; Zbraň poskytuje bonus *+1* k manévrům na *zachycení*.

**Bojová hůl:** Dřevěná pokovovaná hůl používaná ve spoustě bojových umění. *Speciální:* Zbraň poskytuje bonus *+1* k manévrům na *shození* na zem.

**Cep:** Kovová koule (někdy i ostnatá) připevněná za pomocí řetězu k rukojeti. *Speciální:* Zbraň ignoruje *1 OČ*  ze soupeřova štítu.

**Dlouhý meč:** Vyvážený meč s dlouhou čepelí. Vhodný jak pro jednoruční tak obouruční použití.

**Halapartna:** Sekera a bodec v jednom na dlouhé tyči. Vynikající pro udržování si odstupu od nepřátel.

**Hůl:** Dřevěná přibližně 1,5 metru dlouhá hůl. Všestranného využití. *Speciální:* Zbraň nevyžaduje trénink. Kdokoliv ji může použít.

**Kopí:** Dlouhá dřevěná tyč s bodcem. *Speciální:* Pokud použito na koni, stačí držet v jedné ruce. 

**Kosa:** Původní farmářská zbraň překovaná do děsivé avšak ne příliš efektivní zbraně. Tato zbraň bývá preferována pouze akolytami Nekrofose. *Speciální:* Poškození zbraně se hází s nevýhodou.

**Krátké kopí:** Kratší varianta kopí. Vhodné jak pro jednoruční tak obouruční použití. *Speciální:* Lze hodit

**Krátký meč:** Meč podobající se spíše většímu noži. Kombinuje praktickou přenosnost nože a nebezpečnost meče.

**Nůž:** Nenápadné dobře uchopitelné malé ostří. Vhodná jako záložní zraň, když není nic lepšího po ruce. *Speciální:* Lze hodit(jen na efektivní vzdálenost)

**Obouruční meč:** Masivní meč jehož hlavní výhodou oproti jiným těžkým zbraním je jeho verzatilní využití. *Speciální:* Kritický zásah obouručním mečem shodí nepřítele na zem.

**Obušek:** Kožený obušek plněný pískem nebo s olověným jádrem. Vhodný na nenápadné omráčení nepřátel. *Speciální:* Cíl překvapený zásahem obušku zezadu musí podstoupit *záchranný hod proti síle* nebo být omráčen na *1k6 směn*.

**Palcát:** Kovová rukojeť s hvězdicovým nebo kulatým zakončením, působící ničivé poškození. Vhodný jak pro jednoruční tak obouruční použití.

**Palice:** Kus lehce rozšířeného klacku, někdy s pokovovaným koncem. *Speciální:* Zbraň nevyžaduje trénink. Kdokoliv ji může použít.

**Sekyra:** Středně velká sekyra s jednostrannou nebo oboustrannou hlavou. Vhodné jak pro jednoruční tak obouruční použití. *Speciální:* Lze hodit jednoručně (jen na efektivní vzdálenost) i obouručně.

**Sekyrka:** Malá příruční sekyrka. Vhodná především na házení. *Speciální:* Lze hodit.

**Síť:** Síť se zátěží určená k zamotání do nepřítele a znemožnění mu pohybu. Nepůsobí žádné poškození. Cíl zasažen sítí musí každé kolo podstoupit *záchranný hod proti síle* jinak se nemůže hýbat. Úspěch znamená, že se dotyčný ze sítě dostal.

**Stříbrný nůž:** Nůž jehož čepel je potažena stříbrem. Extra účinné na některé typy monster.

**Šakram:** Malá kruhová čepel s úchytem. Tato zbraň bývá preferována především akolytami Uldumura. *Speciální:* Lze hodit (jen na efektivní vzdálenost); Při neúspěšném hodu na zásah (při hození) lze podstoupit *ověření zručnosti* s *HU 6*. Úspěch znamená, že se šakram odrazem vrátil zpět do rukou toho, kdo jej hodil. 

**Škrtící drát:** Pevný drát s dvěma rukojetěmi vhodný především pro škrcení nic netušících cílů. *Speciální:* Cíl překvapený zachycen škrtícím drátem zezadu ztrácí *1k4 životů* každé kolo. Škrcený může *útočit* na útočníka *s postihem -2*, pokud zasáhne, tak se vysvobodí. 

**Válečná sekera:** Masivní obouruční sekera, které přetne takřka cokoliv. *Speciální:* Kritický zásah válečnou sekerou shodí nepřítele na zem; Lze obouručně hodit (jen na efektivní vzdálenost)

**Válečné kladivo:** Kovová tyč s masivní hlavicí, která působí masivní drtivá poškození. *Speciální:* Kritický zásah válečným kladivem *odhodí nepřítele 1k4 mertrů* a shodí jej na zem.

### Střelné zbraně

!!! warning "Pozor: Omezení na střelný prach"
	Ve starém světě mají, se základních ras, ke střelným zbraním využívající střelný prach přístup pouze *lidé* a *trpaslíci*.

| Název zbraně          | Typ zbraně | Dostřel  |   Poškození   | Váha |  Cena  |
| --------------------- | :--------: | :------: | :-----------: | :--: | :----: |
| Bambitka              |    Malá    | Krátký!  |     1k6+1     |  1   | 80 st  |
| Bola                  |    Malá    |  Hozený  |      1k2      |  1   |  3 st  |
| Dalekonosný luk       |   Velká    |  Daleký  |      1k8      |  3   | 40 st  |
| Dvouhlavňová bambitka |    Malá    | Krátký!  |  1k6+1 (výh)  |  1   | 100 st |
| Flusačka              |    Malá    | Krátký!  |       0       |  1   |  5 st  |
| Granát                |    Malá    |  Hozený  |  3k6 oblast   |  1   | 70 st  |
| Houfnice              |  Střední   | Krátký!  | 1k6+1 rozptyl |  2   | 140 st |
| Kuše                  |  Střední   | Střední  |     1k6+1     |  2   | 40 st  |
| Luk                   |  Střední   | Střední  |      1k6      |  2   | 20 st  |
| Mušketa               |  Střední   | Střední! |     1k8+1     |  2   | 120 st |
| Prak                  |    Malá    |  Krátký  |      1k2      |  1   |  2 st  |
| Příruční kuše         |    Malá    |  Krátký  |     1k4+1     |  1   | 20 st  |
| Těžká kuše            |   Velká    |  Daleký  |     1k8+1     |  3   | 60 st  |
| Těžká mušketa         |   Velká    | Daleký!  |    1k10+1     |  3   | 160 st |
| Vrhací nůž            |    Malá    | Hozený!  |      1k4      |  L   |  5 st  |

#### Popisky a speciální efekty střelných zbraní:

!!! note "Předpokládaný nepřítel"
	Pro všechny speciální efekty popsané níže je předpokládaným nepřítelem stvoření podobné člověku. Pokud je zbraň použita proti jinému nepříteli nemusí být speciální efekt aplikovatelný.

**Bambitka:** Příruční křesadlová pistole. Lehce uchovatelná. S neuvěřitelnou přesvědčovací silou. *Speciální:* Průraznost zbraně ignoruje *2 OČ* u těžkých a těžších zbrojí. Alternativně u nepřátel s nejasnou výzbrojí a *OČ >= 18*.

**Bola:** Dvě závaží svázané lankem. *Speciální:* Cíl zasažený bolou musí každé kolo uspět v *záchranném hodu proti síle* nebo se nemůže pohybovat.

**Dalekonosný luk:** Dlouhý luk vynikající ve střelbě na velké vzdálenosti.

**Dvouhlavňová bambitka:** Dvouhlavňová varianta bambitky. *Speciální:* Poškození je házeno s výhodou; Průraznost zbraně ignoruje *2 OČ* u těžkých a těžších zbrojí. Alternativně u nepřátel s nejasnou výzbrojí a *OČ >= 18*.

**Flusačka:** Malá nenápadná zbraň připomínající píšťalu. Její šipky nepůsobí žádné poškození a zanechávají jen nenápadný vpich. Extrémně vhodné pro nenápadné vpravení jedu do těla oběti.

**Granát:** Výbušná kovová koule se zápalným knotem. Od zapálení knotu *exploduje do 6-ti vteřin*. Vzniklá exploze způsobí *3k6 poškození* v oblasti *2 metrů* kolem výbuchu. Zasažené cíle se mohou pokusit o záchranný hod na úhyb, aby zredukovali poškození na polovinu. *Speciální:* Při hození na dálku se před výbuchem odkutálí *1k2 metrů* náhodným směrem.

**Houfnice:** Speciálně upravená mušketa s rozšířenou hlavní, která střílí několik malých olověných kuliček. *Speciální:* Přebíjení zabere *2 dlouhé akce*; Poškození do cílů na vzdálenost *5 metrů a méně* je házeno s výhodou; Pokud se zbraní útočí na cíle *dále jak 5 metrů*, hází se na zásah jak pro samotný cíl, tak pro všechny stvoření v okruhu *1 metr* kolem cíle. Všechny úspěšné zásahy udělují poškození zbraně.

**Kuše:** Mechanické zařízení s integrovanou menší verzí luku a jednoduchou spouští. Často preferovaná díky své konzistentnosti, přesnosti a tichosti oproti křesadlovým zbraním.

**Luk:** Kratší varianta luku vhodná do uších prostorů nebo třeba i při jízdě na koni.

**Mušketa:** Nejrozšířenější křesadlová zbraň. *Speciální:* Průraznost zbraně ignoruje *2 OČ* u těžkých a těžších zbrojí. Alternativně u nepřátel s nejasnou výzbrojí a *OČ >= 18*.

**Prak:** Jednoduchá zbraň vytvořená za účely vrhání kamenů. *Speciální:* Munice je zdarma dostupná kdekoliv, kde se dají najít kameny; Prakem lze házet lektvary, granáty a jiné podobné předměty.

**Příruční kuše:** Menší varianta kuše, která se dá lépe schovat. *Speciální:* Lze nabít jako běžnou akci

**Těžká kuše:** Velká a těžší varianta klasické kuše, která dokáže přesně vrhat šipky na obrovské vzdálenosti s ničivou silou. *Speciální:* Kritický zásah Těžkou kuší shodí nepřítele na zem.

**Těžká mušketa:** Delší varianta muškety s větší kapacitou pro střelný prach u jednotlivých střel.  *Speciální:* Bez podpěry je hod na zásah s nevýhodou; Průraznost zbraně ignoruje *2 OČ* u těžkých a těžších zbrojí. Alternativně u nepřátel s nejasnou výzbrojí a *OČ >= 18*.

**Vrhací nůž:** Lehčí varianta nože, která je specificky určená na házení. Pro boj z blízka je nepoužitelný.

### Munice

| Název munice                           | Váha  |      Cena       |
| -------------------------------------- | :---: | :-------------: |
| Kámen do praku (1)                     |   L   |     Zdarma      |
| Náboje (Pytlík s 10-ti kuličkami)      |   1   | 10 st (1 st/ks) |
| Postříbřený šíp / šípka / náboj        | L (0) |      5 st       |
| Roh munice do houfnice (5 použití)     |   1   |      20 st      |
| Roh střelného prachu (5 použití)       |   1   |      10 st      |
| Soudek střelného prachu (50 použití)   |   3   |     100 st      |
| Šíp "Kladivoun"                        | L (0) |    2 md / ks    |
| Šíp "Otvírák"                          | L (0) |    1 st / ks    |
| Šíp s lankem                           |   1   |    5 st / ks    |
| Šíp s loveckým hrotem                  | L (0) |    1 st / ks    |
| Šipky do flusačky (Pytlík 10-ti šipek) |   1   | 1 st (1 md/ks)  |
| Šipky do kuše (Pouzdro 20-ti šipek)    |   1   | 10 st (5 md/ks) |
| Šípy (Toulec 20-ti šípů)               |   1   | 4 st (2 md/ks)  |
| Výbušný šíp                            |   1   |   50 st / ks    |
| Zápalný šíp                            |   1   |    5 md / ks    |

**Váha (0):** Neváží nic pokud součástí toulce

#### Speciální efekty munice:

!!! note "Předpokládaný nepřítel"
	Pro všechny speciální efekty popsané níže je předpokládaným nepřítelem stvoření podobné člověku. Pokud je zbraň použita proti jinému nepříteli nemusí být speciální efekt aplikovatelný.

**Soudek střelného prachu (50 použití):** Malý soudek střelného prachu. Při kontaktu s ohněm může explodovat a způsobit *6k6* poškození v okruhu *5 metrů*. Zasažené cíle mohou podstoupit *záchranný hod na úhyb* pro zredukování poškození na polovinu.

**Šíp "Kladivoun":** Šíp s tupou hlavicí. Působí tupé poškození o stupeň nižší kostkou. Při kritickém zásahu způsobí omráčení na *1 kolo*. Speciální šípy lze použít pouze do středních a větších kuší a luků.

**Šíp "Otvírák":** Speciálně upravený šíp na lovení ryb. Lze ním střílet bez postihů do vody až do hloubky *5 metrů*. Speciální šípy lze použít pouze do středních a větších kuší a luků.

**Šíp s lankem:** Šíp s *6-ti metrovým* lankem, který se bezpečně přichytí k jakémukoliv měkčímu pevnému povrchu (např. dřevo). Šípem lze, vzhledem k jeho váze, střílet jen na polovinu efektivní vzdálenosti. Speciální šípy lze použít pouze do středních a větších kuší a luků.

**Šíp s loveckým hrotem:** Šíp se speciálně upravenou hlavicí. Působí sečné poškození o stupeň nižší kostkou. Při kritickém zásahu způsobí krvácení. Krvácení působí *1k4* poškození po dobu *2 kol* nebo dokud není krvácení zastaveno. Speciální šípy lze použít pouze do středních a větších kuší a luků.

**Výbušný šíp:** Šíp s explozivní hlavicí. Při dopadu vybouchne a udělí *2k6 poškození* všem cílům v okruhu *1 metru* kolem místa dopadu. Zasažení mohou podstoupit záchranný hod na úhyb pro zredukování poškození na polovinu. Pokud je šípem někdo zasažen přímo, nemá nárok na záchranný hod, a obdrží plné poškození. Šípem lze, vzhledem k jeho váze, střílet jen na polovinu efektivní vzdálenosti. Speciální šípy lze použít pouze do středních a větších kuší a luků.

**Zápalný šíp:** Šíp s hlavicí speciálně uzpůsobenou na to aby mohla být zapálena. Pokud má zasažený cíl na sobě hořlavý materiál, tak začne při zásahu hořet. Po dobu 2 kol (nebo dokud není uhašen) obdrží cíl *1k4 poškození*. Šípem lze, vzhledem k jeho váze, střílet jen na polovinu efektivní vzdálenosti. Speciální šípy lze použít pouze do středních a větších kuší a luků.

## Výbava dobrodruha

Níže uvedená výbava a ceny, jsou hráčům dostupné pouze při úvodním nákupu výbavy pro jejich postavu. Ceny a dostupnost předmětů, během hry samotné se mohou výrazně lišit.

| PŘEDMĚT                                                  |      VÁHA      | CENA  |
| :------------------------------------------------------- | :------------: | :---: |
| Dalekohled                                               |       1        | 20 st |
| Dřevěný kabinet na lektvary                              |       2        | 50 st |
| Dřevěný kůl (5 ks)                                       |       5L       | 1 md  |
| Dýmovnice                                                |       L        | 35 st |
| Hák                                                      |       1        | 25 st |
| Hlavička Česneku                                         |       L        | 1 md  |
| Hudební nástroj                                          |     1 - 2      | 25 st |
| Kniha - prázdná (100 stránek)                            |       1        | 15 st |
| Kovová pouta                                             |       1        | 15 st |
| Kovový hřeb                                              |       L        | 5 st  |
| Koňské sedlo a otěže                                     | 3 (0 nasazeno) | 25 st |
| Křesadlo                                                 |       1        | 15 st |
| Křída (10)                                               |     1(10L)     | 1 st  |
| Lahvička kyseliny                                        |       1        | 20 st |
| Lahvička oleje                                           |       1        | 5 st  |
| Lahvička svěcené vody                                    |       1        | 25 st |
| Lahvička s korkovou zátkou                               |       1        | 1 st  |
| Lékárnička (10 použití)                                  |       1        | 50 st |
| Lékárnička - zásoby (+10 použití)                        |       1        | 40 st |
| Lucerna                                                  |       1        | 10 st |
| Motouz (25 metrů)                                        |       1        | 1 st  |
| Nástroj (Krumpáč, Pila, Kladivo, Lopata, Páčidlo atd...) |       1        | 5 st  |
| Píšťalka                                                 |       L        | 1 st  |
| Pochodeň (5 kusů)                                        |       5L       | 1 st  |
| Protijed (slabý)                                         |       L        | 30 st |
| Provaz (10 metrů)                                        |       1        | 2 st  |
| Psací potřeby (10 použití)                               |       1        | 20 st |
| Psací potřeby - extra inkoust a pergamen (+10 použití)   |       1        | 15 st |
| Pytel kovových ježků (5 použití)                         |       1        | 10 st |
| Rybářské náčiní                                          |       1        | 5 st  |
| Řetěz (2 metry)                                          |       1        | 6 st  |
| Sada na čištění křesadlových zbraní (10 použití)         |       1        | 25 st |
| Sada převleků a líčení (3 použití)                       |       3        | 15 st |
| Sedlová brašna / Pytel                                   |    1 (Kon.)    | 5 st  |
| Spacák                                                   |       1        | 2 st  |
| Stan (pro 1)                                             |       1        | 5 st  |
| Stan (pro 2)                                             |       2        | 15 st |
| Stan (pro 4)                                             |       3        | 40 st |
| Víno (1 litr, obyčejné)                                  |       1        | 2 st  |
| Víno (1 litr, Kvalitní)                                  |       1        | 25 st |
| Zápalky (10 použití)                                     |       L        | 5 st  |
| Zásoby                                                   |       L        | 1 st  |
| Zlodějské náčiní (10 použití)                            |       1        | 25 st |
| Zlodějské náčiní - náhradní nástroje (+10 použití)       |       1        | 15 st |
| Zrcátko                                                  |       L        | 5 st  |
| Zvonek                                                   |       L        | 1 st  |
| A další... (Řekni PJ co potřebuješ)                      |       ??       |  ??   |

**Kontejner (Kon.):** Obsazené předměty s tímto označením zabírají místo v inventáři pouze pokud, jsou-li v něm uschované. Při běžném použití žádné místo nezabírají. (Místo je zabíráno pouze předměty uschovanými uvnitř)

**Dalekohled:** Umožňuje vidět věci v dálce jako by byly blíž.

**Dřevěný kabinet na lektvary:** Malý dřevěný kabinet do kterého se dá efektivně uschovat 10 lahviček s libovolným obsahem. 

!!! note "Uschované lahvičky"
	Všechny lahvičky v kabinetu jsou považovány za uschovaný předmět i kdyby byl kabinet samotný mezi vybavenými předměty.

**Dýmovnice:** Malá bombička, která v místě dopadu vypustí neprůhledný dým do okruhu *2 metry*. Tento dým je neprůhledný a všechny stvoření v dýmu jsou efektivně slepé. Dým se na místě drží *10 kol* (1 minutu).

**Hák:** Hák se třemi nebo čtyřmi hroty. Vhodný pro uchycení lana.

**Kovová pouta:** Kovová pouta s řetězem. Vhodné na ruce i nohy.

**Kovový hřeb:** Kus kovu, který pokud zatlučen do libovolného mechanizmu, může značně narušit jeho fungování. Vhodné také k zasekávání dveří. Odborná instalace vyžaduje kladivo.

**Křesadlo:** Užitečné k zapalování ohňů a pochodní. Použití křesadla při vypjatých situacích (například v boji) úspěšně podpálí s pravděpodobností *1 z 6-ti*.

**Lahvička kyseliny:** Lahvička plná žíravé substance. Vhodná pro boj, nebo na rozpouštění drobných předmětů.  

- *Efekt:* Kyselina se prožere pěti centimetry organického materiálu nebo jedním centimetrem běžného kovu. 
- *Bojové užití:* Cíl pokrytý žíravou látkou obdrží *1k6* poškození za kolo po dobu *2 kol*. 

**Lahvička oleje:** Lahvička plná kluzké a hořlavé substance. Vhodná pro boj, nebo jako palivo do lucerny na *4 hodiny* (24 směn) 

- *Bojové užití:* Cíl pokrytý hořícím olejem obdrží *1k8* poškození za kolo po dobu *2 kol* nebo dokud není uhašen. 
- *Rozlitý olej:* Rozlitý olej hoří *1 směnu*.

**Lahvička svěcené vody:** Lahvi svěcené vody vysvěcena ve jménu nějakého Nesmrtelného. Často používána pro různé rituály.

- *Bojové užití:* Nemrtvý nebo démon zasažen lahvičkou obdrží *1k8* poškození za kolo po dobu *2 kol*. 

**Lékárnička:** Sada obsahující nástroje a přípravky pro léčbu běžných zranění. 

- *Léčení:* 1 použití umožňuje vyléčit 2 životy denně. (1 použití / cíl)

**Lucerna:** Poskytuje světlo v oblasti *8 metrů* a má posuvnou clonu, kterou lze světlo zakrýt nebo namířit jen jedním směrem. K fungování vyžaduje olej. 

**Nástroj:** Věci jako lopaty, vidle, krumpáče a jim podobné.

**Pochodeň:** Poskytuje světlo v okolí *8 metrů*. Hoří po dobu 1 hodiny (*6 směn*) a lze ji použít jako zbraň. Pokud je však pochodní zaútočeno a nebo je pochodeň upuštěna na zem, existuje existuje *50%* šance, že se zničí a zhasne. 

**Protijed (slabý):**  Slabý protijed ihned vyléčí slabou otravu. 

- *Trvání:* 6 směn nebo do první otravy. (Co přijde dřív) 
- *Slabé jedy:* Jedy typu I nebo II a jedy monster , které umožňují záchranný hod s bonusem k hodu jsou považovány za slabé. 
- *Jiné jedy:* V případě silnějších jedů tento protijed nemá žádný účinek.

**Psací potřeby:** Sada psacích per, inkoustů, pečetního vosku a listů pergamenu pro běžné poznámky, nákresy či korespondenční účely. 

**Pytel kovových ježků:** Malé kovové bodce, které mohou být rozhozeny po zemi (*1 x 1 metr* plocha). Stvoření pohybující se postiženou oblastí stoupnou na bodec s pravděpodobností *2 z 6-ti*. Stvoření, které stoupne na bodec obdrží *1 poškození* a jeho *rychlost pohybu bude snížena na polovinu* po dobu *24 hodin* nebo dokud neobdrží magické léčení.

**Sada na čištění křesadlových zbraní:** Používá se na odseknutí ucpaných křesadlových zbraní. Pročištění zbraně trvá *1 směnu*.

**Sada převleků a líčení:** Sada nejrůznějších kostýmů a líčidel, vhodné pro zapadnutí do kterékoliv společnosti. Kompletní nasazení převleku trvá *1 hodinu*.

**Sedlová brašna / Pytel**: Vhodná pro uložení předmětu na koni či jiném stvoření. Kapacita 4 Sloty.

- *Pytel:* Pokud používáno jako pytel, umožňuje nést větší množství předmětů v rukách a tím navýšit nosnost jedince.  
- *Sedlová brašna:* Osedlané stvoření lze vybavit maximálně dvěmi sedlovými brašnami. 

!!! note "Je to v pytli"
	Předměty v pytli nebo sedlové brašně jsou považovány za uschované předměty.

**Spacák:** Nutný pro přenocování v divočině nebo v kobkách. Nepřítomnost spacáku automaticky způsobuje *1 bod únavy* nezávisle na úspěchu přenocování v divočině.

**Stan:** Nutný pro přenocování ve špatných povětrnostních podmínkách. Nepřítomnost stanu automaticky způsobuje ve špatných podmínkách *1 bod únavy* nezávisle na úspěchu přenocování v divočině. V extrémně špatném počasí může znamenat i další postihy.

**Zápalky:** Užitečné k zapalování ohňů a pochodní. Použití při vypjatých situacích (například v boji) k úspěšnému zapálení dojde s pravděpodobností *5 z 6-ti*.

**Zásoby:** Zásoby reprezentují univerzální potřeby k přežití v divočině. 1 Kus zásob může představovat:  Příděl jídla pro 1 osobu na 1 den. Příděl vody pro 1 osobu na den. Příděl dřeva na oheň pro 1 osobu na den.

**Zlodějské náčiní:** Zlodějská sada pro odemykání zámků a jiné manipulace drobných mechanizmů.

## Jedy

Hráči mohou mít v průběhu hry přístup k nejrůznějším jedům. Prodej jedů však není úplně běžný. 

!!! note "Váha jedu"
	Jedna lahvička s jedem váží *1 slot*. Stejně jako lahvička lektvaru.

### Efekty jedů

Oběť otravy musí podstoupit *záchranný hod proti smrti* s modifikátorem závislým na síle jedu. Efekt samotného jedu pak závisí na úspěchu či neúspěchu v záchranném hodu a tom, jestli byl jed pozřen nebo vstoupil do těla zraněním.  

- **Pozření:** V případě pozření má cíl otravy šanci jed odhalit dřív než jej pozře a při konzumaci určité poškození obdrží i když uspěje v záchranném hodu.
- **Zranění:** V případě zranění cíl obdrží poškození pouze při neúspěchu v záchranném hodu.

### Aplikace jedu na zbraň

Aplikace na zbraň trvá *1 směnu*. Jednou lahvičkou jedu lze pokrýt *jednu velkou nebo střední zbraň*, *2 malé zbraně* nebo *5 kusů munice*. 

**Efektivnost:** Po aplikaci jedu na zbraň je jed účinný po dobu *1 dne* nebo *1 zásahu* otrávenou zbraní. (co přijde dřív).

!!! Warning "Jedy a křesadlové zbraně"
    Pokud je jed aplikován na munici křesadlové zbraně, tak se spálí ihned po výstřelu ze zbraně. Jed tedy nebude mít žádný efekt.

### Běžné jedy

| TYP  |   CENA   | zach. MOD. | ODHALENÍ*\** | prodleva  |  EFEKT*\** (U)  |    EFEKT (N)    |
| :--: | :------: | :--------: | :----------: | :-------: | :-------------: | :-------------: |
|  I   |  10 st   |     +6     |     80%      |  2k4 kol  | 5 hp poškození  | 10 hp poškození |
|  II  |  75 st   |     +5     |     65%      | 1k4+1 kol | 10 hp poškození | 20 hp poškození |
| III  |  300 st  |     +4     |     40%      |  1k2 kol  | 15 hp poškození | 30 hp poškození |
|  IV  |  800 st  |     +3     |     15%      |   Ihned   | 20 hp poškození | 40 hp poškození |
|  V   | 1 300 st |     +2     |      0%      |   Ihned   | 25 hp poškození | 50 hp poškození |

*\*Platí jen při konzumaci*

**Typ** - Číselný indikátor typu jedu. Vyšší typ značí silnější a dražší jed. 

**Zach. mod.** - Modifikátor k záchrannému hodu oběti. 

**Odhalení** - Šance oběti odhalit jed před konzumací.  

**Prodleva** - Doba, než jed začne působit 

**Efekt (U)** - Efekt při úspěšném hodu na záchranu v případě pozřeného jedu.  

**Efekt (N)** - Efekt při neúspěšném hodu na záchranu.

## Zvěř a povozy

**Nosnost tažných zvířat:** Tažná zvěř může dosáhnout až dvojnásobku své psané nosnosti. Avšak při překročení psané nosnosti se jejich hybnost sníží na polovinu.

---

### Lovecký pes

Domestikované plemeno vybírané především pro svou inteligenci a stopovací schopnosti.

**Lvl:** 1, **HP:** 6, **OČ:** 12, **ToHIT:** +1,  **Hybnost:** 12, **Z.Hod:** 14, **Morálka:** 10

**Útoky:** 1x Kousnutí *1k6*

**Speciální schopnosti:**

- *Stopování:* Čichem. Jakmile začne stopovat, je velmi obtížné jej svést z cesty. 
- *Na příkaz:* Trénovaný, aby útočil na příkaz majitele.

**Cena:** 17 st

---

### Válečný pes 

Velké domestikované plemeno. Vybrané především pro svou velikost a svou divokou náturu.

**Lvl:** 2, **HP:** 11, **OČ:** 11, **ToHIT:** +2,  **Hybnost:** 8, **Z.Hod:** 14, **Morálka:** 11

**Útoky:** 1x Kousnutí *2k4*

**Speciální schopnosti:**

- *Brnění:* Trénován aby nosil brnění. (Lze dokoupit za *25 st*. Poskytuje extra *+2 OČ*) 
- *Na příkaz:* Trénovaný, aby útočil na příkaz majitele. 

**Cena:** 25 st

---

### Mula 

Tvrdohlavý kříženec koně a osla.

**Lvl:** 2, **HP:** 9, **OČ:** 12, **ToHIT:** +1,  **Hybnost:** 8, **Z.Hod:** 16, **Morálka:** 9

**Útoky:** 1x Kopanec *1k4* nebo 1x Kousnutí *1k3*

**Speciální schopnosti:**

- *Lhostejný:* Nechá se zavést téměř kamkoli, dokonce i do podzemí. 
- *Defenzivní:* Může zaútočit pokud ohrožen, nemůže však být vycvičen k útoku.
- *Nosnost:* 20 Slotů

**Cena:** 30 st

---

### Jezdecký kůň

Lehce stavěný kůň určený pro rychlou jízdu.

**Lvl:** 2, **HP:** 9, **OČ:** 12, **ToHIT:** +1,  **Hybnost:** 16, **Z.Hod:** 14, **Morálka:** 7

**Útoky:** 2x Kopanec *1k4*

**Speciální schopnosti:**

- *Bojácný:* Pokud je napaden, tak uteče. 
- *Nenáročný:* Může přežít čistě na zeleni, tam kde je dostupná. 
- *Nosnost:* 30 Slotů

**Cena:** 75 st

---

### Tažný kůň

Vyšlechtěný kůň k tažení velké zátěže.

**Lvl:** 3, **HP:** 13, **OČ:** 12, **ToHIT:** +2,  **Hybnost:** 6, **Z.Hod:** 14, **Morálka:** 6

**Útoky:** 1x Kopanec *1k4* nebo 1x Kousnutí *1k3*

**Speciální schopnosti:**

- *Bojácný:* Pokud je napaden, tak uteče. 
- *Nosnost:* 45 Slotů

**Cena:** 40 st

---

### Válečný kůň

Vyšlechtěný kůň k síle a odvaze v boji. Vhodný pro krátké rychlé nájezdy a ne pro cestování na velké vzdálenosti.

**Lvl:** 3, **HP:** 13, **OČ:** 12, **ToHIT:** +2,  **Hybnost:** 8, **Z.Hod:** 14, **Morálka:** 9

**Útoky:** 2x Kopanec *1k6*

**Speciální schopnosti:**

- *Boj z blízka:* Při boji z blízka mohou jak jezdec tak kůň útočit naráz.
- *Nosnost:* 40 Slotů

**Cena:** 250 st

---

### Povoz

Dvoukolá kárka s velkou kapacitou.

**SP:** 2, **OČ:** 10, **Max hybnost:** 4, **Minimum zvířat:** 2 muly nebo 1 tažný kůň.

**Speciální schopnosti:**

- *Max nosnost:* (40) 80 Slotů (v závorce nosnost s minimem zvířat) 
- *Obtížný terén:* Tento typ vozidla muže cestovat pouze po udržovaných cestách.

**Cena:** 100 st

!!! note "SP: Životy struktur"
	Struktury nelze poškodit běžnými zbraněmi (meče, luky, sekery atd..). Avšak velká stvoření, kouzla a obléhací zbraně je poškodit mohou. Za každých *5 poškození*, které útokem způsobí obléhací zbraň, kouzlo nebo velká nestvůra. *Obdrží struktura 1 bod poškození*.

---

## Nájemná pomoc

asd ==Odkaz na verbování "dru" v Downtime==
