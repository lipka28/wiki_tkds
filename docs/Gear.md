# Vybavení a nosnost

<img src="/assets/sep_line.png"/>

<img src="/assets/Adventure_gear.png"/>

<img src="/assets/sep_line.png"/>

## Nosnost a skladnost

Nosnost postavy udává, kolik výbavy a jiných předmětů může mít postava v jednu chvíli u sebe. Výbava postavy se umisťuje do tak zvaných *Slotů*. Obecně platí, že *1 předmět zabírá 1 slot* a postava má *10+Síla slotů*. Některé předměty však mohou mít různou *skladnost*, která ovlivňuje jejich manipulaci. Dělí se do následujících kategorií:

- **Normální (1):** Předmět zabírající *1 slot*. Do této kategorie spadá většina předmětů a pokladů.
- **Lehká (L):** Do 1 slotu se vejdou *3 lehké předměty*. Do této kategorie spadají převážně jednorázové předměty jako jsou lektvary či svitky.
- **Těžkopádné (T):** Speciální, kategorie předmětů na kterou lze narazit. Takový předmět se nevejde do slotů a musí být nesen v rukou jedné nebo více postav či naložen na nějaký povoz. Postava může mít postihy do aktivit, když takový předmět nese.
- **Mince:** Speciální kategorie pro mince, do 1 slotu se vejde 1000 mincí.

### Váha běžných pokladů

| TYP POKLADU   | skladnost |
| :------------ | :-------: |
| Drahokam      |     1     |
| 1 kus šperku  |     1     |
| Lektvar       |     L     |
| Hůlka / žezlo |     1     |
| Svitek        |     L     |
| Kniha         |     1     |
| Hůl           |     1     |

<img src="/assets/sep_line.png"/>

## Zbroje a štíty

Zbroje zvyšují obranné číslo nositele a tím snižují šanci na jeho zásah.

### Typy zbrojí:

- **Oblečení** - Plní funkci běžného oblečení. Flexibilní, lze v něm spát a nezpůsobuje zatížení. Nevyžaduje trénink ani pokud přidává OČ.
- **Lehká** - Flexibilní, lze v ní i spát.
- **Střední** - Hlučná, nedá se v ní spát. Součástí zbroje je i přilbice, která chrání před traumaty hlavy.
- **Těžká** - Hlučná, nedá se v ní spát. Součástí zbroje je i přilbice, která chrání před traumaty hlavy.
- **Štít** - Stvoření držící štít, může jako *strategickou akci* štít zvednout a tím si připočítat jeho OČ jako *situační bonus ke svému OČ*.
- **Zvířecí brnění:** Brnění určená pro zvěř, jako jsou koně a psy. PJ může za příplatek povolit použití i na jiná zvířata.

| ZBROJE                          |      TYP       |  OČ  | Max. obratnost | Požadavek na sílu | skladnost |   CENA   |
| :------------------------------ | :------------: | :--: | :------------: | :---------------: | :-------: | :------: |
| Oblečení                        |    Oblečení    |  -   |       -        |         -         |     1     | - (1 st) |
| Okované či polstrované oblečení |    Oblečení    |  +1  |       -        |         -         |     1     |  10 st   |
| Kožená zbroj                    |     Lehká      |  +2  |       +3       |        +1         |     1     |  20 st   |
| Okovaná kožená zbroj            |     Lehká      |  +3  |       +2       |        +1         |     1     |  30 st   |
| Šupinová zbroj                  |    Střední     |  +4  |       +2       |        +2         |     1     |  40 st   |
| Šupinová zbroj s kyrysem        |    Střední     |  +5  |       +1       |        +3         |     1     |  80 st   |
| Půl plát s kyrysem              |     Těžká      |  +6  |       +1       |        +3         |     1     |  180 st  |
| Plná plátová zbroj na míru      |     Těžká      |  +7  |       0        |        +4         |     1     |  300 st  |
| Štít                            |      Štít      |  +2  |       -        |        +1         |     1     |  20 st   |
| Zvířecí brnění                  | Zvířecí brnění |  +2  |       -        |         -         |     1     |  25 st   |

**Maximální obratnost:** Obratnost jedince je snížena na maximální hodnotu povolenou jeho nošenou zbrojí po dobu, co má zbroj na sobě.

**Požadavek na sílu:** Požadovaná výše dovednosti *Síla* pro nošení zbroje.

<img src="/assets/sep_line.png"/>

## Zbraně

Zbraně se dělí do 3 kategorií.

- **Jednoduché zbraně zbraně:** Zbraně, které nepotřebují speciální trénink pro jejich efektivní požití v boji.
- **Válečné zbraně:** Zbraně vyžadující bojový trénink. Jsou většinou efektivnější než jednoduché zbraně. 
- **Speciální zbraně:** Zbraně u kterých jen vybraná skupina jedinců ví, jak se správně používají. Stejně jako válečné zbraně vyžadují explicitní trénink.

### Zbraně ze speciálních materiálů

Mimo běžně dostupných zbraní, tak jak jsou popsány níže. Si lze obstarat zbraně ze speciálních materiálů. Na začátku hry je hráčům dostupné pouze *stříbro* a *studená ocel*. Zbraně z těchto materiálů stojí *40 zl + původní cena zbraně*.

- **Stříbro:** Obchází imunity proti běžným zbraní nebo působí extra poškození některým typům monster jako jsou lykantropové a ďáblové. 
- **Studená ocel:** Obchází imunity proti běžným zbraní nebo působí extra poškození některým typům monster jako jsou víly a démoni. 

### Vlastnosti zbraní

- **Držení (1R/1+R/2R):** Pro efektivní použití v boji mohou zbraně potřebovat různý počet volných ruk. Jsou zbraně co jsou jednoruční, takové lze kombinovat s jinými jednoručními zbraněmi a štítem. Jeden a půl ruční, které lze využít jak jako jednoruční tak obouruční zbraň a v neposlední řadě obouruční, většinou s větší kostkou poškození nebo dosahem. 1+R u střelné zbraně znamená, že zbraní lze zaútočit jednou rukou, ale k nabíjení jsou třeba obě ruce.
- **Obratná (Ob):** Při útoku touto zbraní si lze vybrat zda bude hod na zásah modifikovaný silou nebo obratností. Nezávisle na výběru, poškození je stále modifikováno silou.
- **Volná ruka:** Ruka, která drží takovou zbraň je považována za volnou.
- **Hozené (H/DH):** Zbraně, které lze hodit na vzdálenost *5 / 10 metrů*. Ty označené "dh" umožňují hod na vzdálenost *10 / 20 metrů*. Hozené zbraně mohou připočítat *Sílu* k hodu na zásah a přičítají *Sílu* ke svému poškození.
- **Hod silou:** Střelná zbraň, která může na místo rozvahy připočítává *sílu* k hodu na zásah nikoliv však k poškození.
- **Nabíjecí zbraň (N):** Některé střelné zbraně, jako například kuše, mohou vyžadovat přebíjení. Přebití zbraně vyžaduje *strategickou akci*.
- **Nesmrtící:** Za normálních okolností, útoky touto zbraní nemohou zabít, pouze omráčit.
- **Dostřel:** Popisuje na jakou vzdálenost lze útočit střelnou zbraní. Obsahuje 2 hodnoty a to efektivní a neefektivní vzdálenost. Většinou střelných zbraní lze střílet i na neefektivní vzdálenost. Ten je vždy dvojnásobkem efektivního dostřelu (nebo dohodu) zbraně. Takový útok však probíhá *s postihem -4* na zásah. Střelnými zbraněmi nelze útočit na vzdálenost menší jak *2 metry*. Pokud jsou v dostřelu zbraně uvedeny 3 inkrementy vzdálenosti. V prvním inkrementu plat stejné postihy jako v tom posledním.
- **Dosah:** Jak daleko zbraň na blízku dosáhne mimo standardní 1 metr.
- **Typ poškození:** Každá zbraň má aspoň jeden ze tří typů poškození. Typy poškození jsou S - Sečné, P - Průrazné a T - Tupé poškození. Některé zbraně mohou také kombinovat více typů poškození. První psaný typ poškození je považován za výchozí.
- **Speciální schopnost (SP):** Zbraně s touhle vlastností mají speciální schopnosti nebo využití. Podívej se do speciálních schopností pod každým seznamem zbraní.

### Jednoduché zbraně na blízku

| Název zbraně     | Vlastnosti zbraně  |  Poškození  | Skladnost | Cena  |
| :--------------- | :----------------: | :---------: | :-------: | :---: |
| Neozbrojený útok | 1R, Ob, Nesmrtící  |     1k2     |     -     |   -   |
| Hůl              |        1+R         | 1k4 / 1k6 T |     1     | 1 md  |
| Kopí             |       1R, DH       |    1k6 P    |     1     | 2 st  |
| Nůž              |     1R, Ob, H      |   1k4 P/S   |     L     | 1 st  |
| Palcát           |         1R         |    1k6 T    |     1     | 5 st  |
| Píka             |  2R, SP, Dosah 3m  |    1k8 P    |     T     | 10 st |
| Rukavice s bodci | 1R, Ob, Volná ruka |    1k4 P    |     1     | 3 st  |
| Sekyrka          |       1R, H        |    1k4 S    |     L     | 1 st  |

#### Speciální schopnosti

**Píka:** Na kratší vzdálenost jak 3 metry je *nepoužitelná*. Píka připravená jako protiútok proti nabíhajícímu nepříteli, který se před útokem pohnul aspoň o 15 metrů nepřetržitého pohybu, působí *dvojnásobné poškození*.

### Jednoduché zbraně na dálku

| Název zbraně    | Vlastnosti zbraně  | Dostřel | Poškození | Skladnost | Cena  |
| --------------- | :----------------: | :-----: | :-------: | :-------: | :---: |
| Hození lektvaru |   1R, Hod silou    |  10/20  |   různé   |     -     |   -   |
| Flusačka        |        1+R         |  10/20  |     0     |     1     | 1 st  |
| Kuše            |       2R, N        |  20/40  |   1k8 P   |     1     | 30 st |
| Oštěp           |   1R, Hod silou    |  10/20  |   1k6 P   |     L     | 1 st  |
| Prak            | 1+R, Hod silou, SP |  15/30  |   1k4 T   |     1     | 1 md  |
| Příruční kuše   |     1+R, N, SP     |  10/20  |   1k6 P   |     1     | 30 st |

#### Speciální schopnosti

**Prak:** Při házení kamenů přičítá polovinu síly střelce k poškození. Přičítá plnou sílu, pokud je síla střelce záporná. Municí do praku může být libovolný předmět se skladností *L* jako kámen, lektvar nebo třeba bomba. Kamení je většinou všude dost.

**Příruční kuše:** Touto střelnou zbraní lze útočit i na vzdálenost menší jak *2 metry*.

### Válečné zbraně na blízku

| Název zbraně      |        Vlastnosti zbraně        | Poškození  | Skladnost | Cena  |
| :---------------- | :-----------------------------: | :--------: | :-------: | :---: |
| Úder štítem       |               1R                |   1k3 T    |     -     |   -   |
| Bič               | 1R, Ob, Nesmrtíci, Dosah 2m, SP |   1k4 S    |     1     | 5 st  |
| Bojová hůl        |             2R, SP              |   1k8 T    |     1     | 10 st |
| Dlouhý meč        |               1+R               | 1k8/1k10 S |     1     | 40 st |
| Halapartna        |         2R, Dosah 2m SP         |  1k10 P/S  |     1     | 20 st |
| Hvězdicový nůž    |            1R, Ob, H            |  1k6 P/S   |     1     | 30 st |
| Krátký meč        |             1R, Ob              |  1k6 S/P   |     1     | 15 st |
| Main-gauche       |           1R, Ob, SP            |  1k4 P/S   |     1     | 5 st  |
| Meč               |               1R                |  1k8 S/P   |     1     | 15 st |
| Meč ukrytý v holi |           1R, Ob, SP            |  1k6 S/P   |     1     | 50 st |
| Obouruční kladivo |             2R, SP              |   1k12 T   |     1     | 60 st |
| Obouruční meč     |             2R, SP              |  1k12 S/P  |     1     | 60 st |
| Obouruční sekera  |             2R, SP              |   1k12 S   |     1     | 60 st |
| Obušek            |          1R, Nesmrtící          |   1k6 T    |     1     | 3 sp  |
| Puklice           |        Přidělaná na štít        |   1k4 T    |   - (1)   | 5 st  |
| Puklice s ostny   |        Přidělaná na štít        |   1k4 P    |   - (1)   | 5 st  |
| Rapír             |        1R, Ob, Dosah 2m         |   1k6 P    |     1     | 25 st |
| Řemdich           |             1R, SP              |   1k6 T    |     1     | 10 st |
| Trojzubec         |             1R, Dh              |   1k8 P    |     1     | 12 st |
| Válečná kosa      |        2R, Dosah 2m, SP         |   1k8 S    |     1     | 25 st |
| Válečná palice    |               1+R               | 1k8/1k10 T |     1     | 20 st |
| Válečná sekyra    |             1+R, H              | 1k8/1k10 S |     1     | 10 st |

#### Speciální schopnosti

**Bič:** Bič funguje jako prodloužená ruka bojovníka. Bičem lze provádět bojové manévry u kterých to dává smysl (jako zadržení, shození na zem a odzbrojení) na vzdálenost až *2 metry*. Manévry prováděné bičem mají situační bonus *+1* k zásahu.

**Bojová hůl:** Bojové manévry u kterých to dává smysl (odstrčení, shození na zem) prováděné bojovou holí mají situační bonus +1 k zásahu. Stvoření používající bojovou hůl, může také použít svou *strategickou akci* a získat situační bonus +1 k OČ proti útokům na blízko do začátku svého příštího tahu.

**Halapartna:** Halapartna připravená jako protiútok proti nabíhajícímu nepříteli, který se před útokem pohnul aspoň o 15 metrů nepřetržitého pohybu, působí *dvojnásobné poškození*.

**Main-gauche:** Bojové manévry na odzbrojení prováděné main-gauche mají situační bonus +1 k zásahu. Stvoření používající main-gauche, může použít svou *strategickou akci* a získat situační bonus +1 k OČ proti útokům na blízko do začátku svého příštího tahu.

**Meč ukrytý v holi:** Na první pohled působí jen jako vycházková hůl nikoliv zbraň.

**Obouruční kladivo:** Při kritickém zásahu odstrčí soupeře o *2 metry*.

**Obouruční meč:** Při kritickém zásahu shodí soupeře na zem.

**Obouruční sekera:** Při kritickém zásahu udělí poloviční poškození dalšímu stvoření, stojícímu vedle kriticky zasaženého cíle v dosahu zbraně. Poškození je uděleno jen tehdy, pokud by původní hod na zásah překonal OČ tohoto sekundárního cíle.

**Řemdich:** Bojové manévry u kterých to dává smysl (odzbrojení, shození na zem) prováděné řemdichem mají situační bonus +1 k zásahu. Pokud má cíl situační bonus do OČ proti útoku řemdichem, tento bonus je *snížen o 1*.

**Válečná kosa:** Při kritickém zásahu udělí poloviční poškození dalšímu stvoření, stojícímu vedle kriticky zasaženého cíle v dosahu zbraně. Poškození je uděleno jen tehdy, pokud by původní hod na zásah překonal OČ tohoto sekundárního cíle.

### Válečné zbraně na dálku

| Název zbraně               | Vlastnosti zbraně |    Dostřel    | Poškození | Skladnost |  Cena  |
| -------------------------- | :---------------: | :-----------: | :-------: | :-------: | :----: |
| Bola                       | 1R, Hod silou, SP |    10 / 20    |     0     |     L     |  5 st  |
| Dalekonosný luk            |        2R         | 10 / 60 / 120 |   1k8 P   |     1     | 60 st  |
| Kompozitní dalekonosný luk |      2R, SP       | 10 / 60 / 120 |   1k8 P   |     1     | 200 st |
| Kompozitní luk             |      2R, SP       |    30 / 60    |   1k6 P   |     1     | 140 st |
| Luk                        |        2R         |    30 / 60    |   1k6 P   |     1     | 30 st  |
| Těžká kuše                 |     2R, N, SP     |    30 / 60    |  1k10 P   |     1     | 120 st |

#### Speciální schopnosti

**Bola:** Zasažený cíl musí uspět v záchranném hodu *na reflexy* jinak je *znehybněn*. Pokud byla jeho poslední akce pohyb, tak upadne na zem. Kritický zásah touto zbraní neumožňuje záchranný hod.

**Kompozitní dalekonosný luk:** Přičítá polovinu síly střelce k poškození. Přičítá plnou sílu, pokud je síla střelce záporná.

**Kompozitní luk:** Přičítá polovinu síly střelce k poškození. Přičítá plnou sílu, pokud je síla střelce záporná.

**Těžká kuše:** Při kritickém zásahu je soupeř *shozen na zem*.

### Munice

| Název munice                                 | Skladnost |  Cena  |
| -------------------------------------------- | :-------: | :----: |
| Alchymistický šíp / šipka                    |     L     | 35 st  |
| Kámen do praku - 10 ks                       |     L     | Zdarma |
| Šipky do kuše - 10 ks                        |     L     |  1 st  |
| Šípy do luku - 10 ks                         |     L     |  1 st  |
| Munice ze stříbra nebo studené oceli - 10 ks |     L     | 20 zl  |

**Alchymistický šíp / šipka:** Speciální šíp do luku či kuše. Nepůsobí poškození zbraně. Na místo toho funguje jako *Lahvička alchymistické substance* z výbavy dobrodruha.

<img src="/assets/sep_line.png"/>

## Výbava dobrodruha

Níže uvedená výbava a ceny, jsou hráčům dostupné pouze při tvorbě postavy. Ceny a dostupnost předmětů, během hry samotné se mohou výrazně lišit.

| PŘEDMĚT                                                      |       Skladnost       |   CENA   |
| :----------------------------------------------------------- | :-------------------: | :------: |
| Alchymistické nástroje (10 použití)                          |           1           |  30 st   |
| Cestovní výbava                                              |           1           |  10 st   |
| Dalekohled                                                   |           1           |  20 zl   |
| Dřevěná tyč - 3 metry                                        |           1           |   2 md   |
| Dřevěný kůl                                                  |           L           |   1 md   |
| Hák                                                          |           1           |   2 st   |
| Horolezecké náčiní                                           |           1           |  10 st   |
| Hrnek                                                        |           1           |   3 md   |
| Hudební nástroj - Ruční                                      |           1           |   6 st   |
| Hudební nástroj - Velký                                      |           T           |  20 st   |
| Koňské sedlo a otěže                                         |           1           |  40 st   |
| Kouzelný svitek (Kouzlo nestojící více jak 4 magie)          |           L           |  40 st   |
| Kovový hřeb                                                  |           L           |   5 md   |
| Křesadlo                                                     |           1           |   2 st   |
| Křída (balík 10 ks)                                          |           1           |   3 md   |
| Lahvička alchymistické substance                             |           L           |  30 st   |
| Lahvička léčivého lektvaru (slabý)                           |           L           |  30 st   |
| Lahvička oleje                                               |           L           |   3 st   |
| Lahvička protijedu (slabý)                                   |           L           |  30 st   |
| Lahvička svěcené vody                                        |           L           |  20 st   |
| Lahvička s korkovou zátkou                                   |           L           |   5 md   |
| Lékárnička (10 použití)                                      |           1           |  50 st   |
| Lucerna                                                      |           1           |  10 st   |
| Lupa                                                         |           L           |  40 zl   |
| Maskovací sada (10 použití)                                  |           1           |  25 st   |
| Motouz (30 metrů)                                            |           1           |   2 md   |
| Mýdlo                                                        |           L           |   2 md   |
| Nástroj (Krumpáč, Pila, Kladivo, Lopata, Páčidlo, Prut na ryby atd...) |           1           |   5 st   |
| Oblečení - Běžné                                             | 1 - pokud v inventáři | - (1 st) |
| Oblečení - Pro dobrodruha                                    | 1 - pokud v inventáři | - (1 st) |
| Oblečení - Společenské                                       | 1 - pokud v inventáři |  20 st   |
| Oblečení - Módní společenské                                 | 1 - pokud v inventáři |  50 zl   |
| Oblečení - Zimní                                             | 1 - pokud v inventáři |   5 st   |
| Páčidlo                                                      |           1           |   5 st   |
| Píšťalka                                                     |           L           |   6 md   |
| Pochodně (10 ks)                                             |           1           |   1 st   |
| Pouta                                                        |           1           |  15 st   |
| Prázdná kniha (100 stran, 10 kouzel nebo receptů)            |           1           |  10 st   |
| Provaz (10 metrů)                                            |           1           |   3 st   |
| Přenosné váhy                                                |           1           |   2 st   |
| Psací potřeby (10 použití)                                   |           1           |  10 st   |
| Pytel kovových ježků                                         |           L           |   3 st   |
| Řetěz (3 metry)                                              |           1           |  30 st   |
| Sedlová brašna / Pytel (malý)                                | 1 - pokud v inventáři |   1 st   |
| Sedlová brašna / Pytel (velký)                               | 1 - pokud v inventáři |   2 st   |
| Svíčky (10 ks)                                               |           L           |   2 md   |
| Symbol patrona                                               |           L           |  20 st   |
| Truhla se zámkem (dřevěná, malá)                             | 1 - pokud v inventáři |   3 st   |
| Truhla se zámkem (dřevěná, velká)                            |           T           |   6 st   |
| Víno (1 litr, obyčejné)                                      |           1           |   1 st   |
| Víno (1 litr, Kvalitní)                                      |           1           |  15 st   |
| Visací zámek s klíčem                                        |           1           |  10 st   |
| Zápalky (10 použití)                                         |           1           |  12 st   |
| Zásoby (na 7 dní)                                            |           1           |   4 st   |
| Zásoby pro zvíře (na 7 dní)                                  |           1           |   2 st   |
| Zlodějské náčiní (10 použití)                                |           1           |  25 st   |
| Zrcátko                                                      |           L           |  10 st   |
| Zvoneček                                                     |           L           |   1 st   |
| A další... (Řekni PJ co potřebuješ)                          |          ??           |    ??    |

**Alchymistické nástroje:** Sada zkumavek, stojánků a jiných nástrojů potřebných pro alchymii v praktickém cestovním balení.

**Cestovní výbava:** Základní výbava pro cestování divočinou. Obsahuje věci jako stan, spacák, nádobí na přípravu jídla, mýdlo a měch na vodu.

**Dalekohled:** Umožňuje lépe rozeznat věci v dálce.

**Hák:** Hák se třemi nebo čtyřmi hroty. Vhodný pro uchycení lana.

**Horolezecké náčiní:** Sada nástrojů jako jsou provaz, kladívka, kovové kůly a podobné, které dělají lezení po skalách bezpečnější. Pokud hrozí, že by lezoucí stvoření mělo při šplhání spadnout. Může podstoupit přímý hod s *HU 5* a pádu předejít.

**Koňské sedlo a otěže:** Sada umožňující osedlání koně a bezpečnou a pohodlnou jízdu na něm.

**Kouzelný svitek:** Kouzelný svitek obsahující kouzlo libovolné magické disciplíny, které nestojí vice jak *4 magie*. Pravidla pro sesílání svitků najdeš zde ==todo: odkaz==.

**Kovový hřeb:** Kus kovu, který pokud zatlučen do libovolného mechanismu, může značně narušit jeho fungování. Vhodné také k zasekávání dveří. Odborná instalace vyžaduje kladivo.

**Křesadlo:** Užitečné k zapalování ohňů a pochodní. Použití křesadla při vypjatých situacích (například v boji) vyžaduje úspěšné ověření *přímým hodem* s *HU 16*.

**Lahvička alchymistické substance:** Lahvička plná nestabilní substance. Vhodná pro boj, nebo jiná využití. Při koupi substance si vyber jeden z následujících typů energetického poškození (*žíravina*, *oheň*, *mráz*, *elektřina*).

- *Efekt:* Substance se dá využít na to k čemu by se využívala vybraná energie. Žíravina požírá organickou hmotu a kovy. Oheň zapaluje hořlavé materiály. Mráz mrazí a elektřina elektrifikuje.
- *Bojové užití žíravina:* Jako jednoduchá zbraň na dálku *Hození lektvaru*. Zasažený cíl obdrží *1k6 perzistentního žíravinového poškození*.
- *Bojové užití oheň:* Jako jednoduchá zbraň na dálku *Hození lektvaru*. Zasažený cíl obdrží *1k8 ohnivého poškození* a *2 perzistentního ohnivého poškození*.
- *Bojové užití mráz:* Jako jednoduchá zbraň na dálku *Hození lektvaru*. Zasažený cíl obdrží *1k6 mrazivého poškození* a *stavový postih -2 k hybnosti* do konce svého příštího tahu.
- *Bojové užití elektřina:* Jako jednoduchá zbraň na dálku *Hození lektvaru*. Zasažený cíl obdrží *1k6 elektrického poškození* a do začátku svého příštího tahu *nemůže používat reakce*.
- *Kritický zásah:*  V případě kritického zásahu se násobí jen úvodní poškození, perzistentní poškození zůstává stejné.
- *Granát:* Pokud byl hod na zásah úspěšný nebo neúspěšný. Všechna stvoření v okolí 1 metru kolem a včetně zasaženého cíle, obdrží 1 poškození předepsaného typu.

**Lahvička léčivého lektvaru (slabý):** Vypití vyléčí *1k8 životů*.

**Lahvička oleje:** Lahvička plná kluzké a hořlavé substance. Vhodná pro boj, nebo jako palivo do lucerny na *4 hodiny* (24 směn).

- *Bojové užití:* Lahvičku oleje lze zapálit a hodit. Ta pak funguje stejně jako Lahvička alchymistické substance (žíravina) až na to, že způsobené perzistentního poškození je ohnivé.
- *Rozlitý olej:* Rozlitý olej hoří *1 směnu*.

**Lahvička protijedu (slabý):** Vypití poskytuje předmětový bonus *+2* k záchranným hodům proti všem jedům. 

**Lahvička svěcené vody:** Lahvička vody vysvěcená ve jménu šesti strážců.

- *Bojové užití:* Lahvičku lze hodit na démony, pekelníky či nemrtvé a působí na ně jako *Lahvička alchymistické substance (oheň)*. 
- *Jiné užití:* Používá se i jako součást náboženských rituálů.

**Lékárnička:** Sada obsahující nástroje a přípravky pro léčbu běžných zranění. Použití lékárničky zabere 1 směnu a vyžaduje ověření *Rozumu* proti *HU 12* s následujícími výsledky. Nezávisle na výsledku se spotřebuje 1 použití lékárničky a cíl je po zbytek dne imunní vůči efektům lékárničky.

- *Kritický úspěch:* Cíl si vyléčí *2k6 životů* a odstraní si jedno *vážné zranění*.
- *Úspěch:* Cíl si vyléčí *1k6* životů.
- *Neúspěch:* Nic se nestane
- *Kritický neúspěch:* Cíl obdrží *1k4 poškození*.

**Lucerna:** Poskytuje světlo v oblasti *9 metrů* a má posuvnou clonu, kterou lze světlo zakrýt nebo namířit jen jedním směrem. K fungování vyžaduje olej. 

**Maskovací sada:** Sada líčidel, paruk a převleků vhodná pro jakékoliv maskovací potřeby.

**Nástroj:** Věci jako lopaty, vidle, krumpáče, rybářské náčiní a jim podobné.

**Páčidlo:** Poskytuje *předmětový bonus +1* k páčení dveří a jiných věcí.

**Pochodeň:** Poskytuje světlo v okolí *9 metrů*. Hoří po dobu 1 hodiny (*6 směn*) a lze ji použít jako zbraň. Při kritickém neúspěchu hodem na zásah pochodeň zhasne.

**Prázdná kniha:** 100 stránková prázdná kniha. Vejde se do ní 10 kouzel nebo 10 alchymistických receptů.

**Psací potřeby:** Sada psacích per, inkoustů, pečetního vosku a listů pergamenu pro běžné poznámky, nákresy či korespondenční účely. 

**Pytel kovových ježků:** Malé kovové bodce, které mohou být rozhozeny po zemi (oblast 1 metr). Stvoření pohybující se postiženou oblastí musí uspět v *záchranném hodu na reflexy* jinak stoupne na bodec obdrží *1 poškození* a jeho *rychlost pohybu bude snížena na polovinu* dokud nestráví *2 strategické akce* vyndáváním si bodců z nohy. Jakmile jedno stvoření obdrží poškození z ježků v dané oblasti. Tím poničí dost ježků na to, že průchod oblastí je bezpečný.

**Sedlová brašna / Pytel**: Vhodná pro uložení většího množství předmětů na osedlaném koni, či přenášení v rukou.

- *Malá:* Kapacita *2 sloty*. (Jako pytel lze nést v jedné ruce)
- *Velká:* Kapacita 4 slotů. (Jako pytel potřeba nést v obou rukách)

**Svíčky:** Slabě osvětlují oblast *3 metrů* podobu 8-mi (*48 směn*) hodin.

**Symbol patrona:** Náboženský symbol většinou ve formě přívěšku.

**Truhla se zámkem:** Úložný prostor se zámkem a klíčem.

- *Malá:* Kapacita *1 slot*.
- *Velká:* Kapacita *10 slotů*.

**Zápalky:** Užitečné k zapalování ohňů a pochodní. Použití při vypjatých situacích (například v boji) k úspěšnému zapálení vyžaduje úspěšný *přímý hod s HU 5*.

**Zásoby:** Zásoby jídla pro 1 člověku podobné stvoření na 7 dní.

**Zásoby pro zvíře:** Levnější varianta zásob pro vaše mazlíčky.

**Zlodějské náčiní:** Zlodějská sada potřebná pro odemykání zámků, zneškodňování pastí a jiné manipulace mechanizmů. Použití zlodějských nástrojů trvá *1 běžnou akci* a úspěch záleží na pokoření HU stanovené PJ. Možné výsledky jsou následující:

- *Kritický úspěch:* Zlodějské nástroje neztrácí použití a akce byla úspěšná.
- *Úspěch:* Stojí 1 použití a akce byla úspěšná.
- *Neúspěch:* Stojí 1 použití a akce byla neúspěšná.
- *Kritický neúspěch:* Stojí 1 použití, akce byla neúspěšná a manipulovaný mechanizmus se poškodil. Pokud se jednalo o past, tak se spustila. 

<img src="/assets/sep_line.png"/>

## Jedy

Hráči mohou mít v průběhu hry přístup k nejrůznějším jedům.

!!! note "Váha jedu"
	Jedna lahvička s jedem má skladnost *L*. Stejně jako lahvička lektvaru.

### Efekty jedů

Oběť otravy musí při vystavení jedu uspět v *záchranném hodu na zdatnost* s modifikátorem závislým na síle jedu. Tím se určí jak vážné budou následky jedu (Úspěch -> jedu bylo odoláno, Kritický neúspěch -> dvojnásobné poškození či jiné efekty.) Následně jed funguje jako *perzistentní poškození* (poškození se obdržuje na začátku kola). Pokud má jed i jiné efekty, poprvé se projevují až po začátku tahu ovlivněného stvoření.

### Aplikace jedu na zbraň

Aplikace na zbraň trvá *1 směnu*. Jednou lahvičkou jedu lze pokrýt *1 zbraň* nebo *5 kusů munice*. 

**Efektivnost:** Po aplikaci jedu na zbraň je jed účinný po dobu *1 dne* nebo *1 zásahu* otrávenou zbraní. (co přijde dřív).

### Běžné jedy

| TYP  |   CENA   | zach. MOD. | prodleva  |          EFEKT          |
| :--: | :------: | :--------: | :-------: | :---------------------: |
|  I   |  10 st   |     +2     |  2k4 kol  | 2k6 jedového poškození  |
|  II  |  75 st   |     +1     | 1k4+1 kol | 4k6 jedového poškození  |
| III  |  300 st  |     +0     |  1k2 kol  | 6k6 jedového poškození  |
|  IV  |  800 st  |     -1     |   Ihned   | 8k6 jedového poškození  |
|  V   | 1 300 st |     -2     |   Ihned   | 10k6 jedového poškození |

**Zach. mod.** - Modifikátor k záchrannému hodu oběti. 

**Prodleva** - Doba, než jed začne působit.

**Efekt** - Efekt jedu.

<img src="/assets/sep_line.png"/>

## Zvěř a povozy

**Nosnost tažných zvířat:** Tažná zvěř může dosáhnout až dvojnásobku své psané nosnosti. Avšak při překročení psané nosnosti se jejich hybnost sníží na polovinu.

<img src="/assets/sep_line.png"/>

### Pes

Domestikované plemeno vybírané především pro svou inteligenci a stopovací schopnosti.

**Lvl:** 1; **HP:** 6; **OČ:** 12; **ToHIT:** +1;  **Hybnost:** 18; **Z.Hody:** *Z:*15 / *T:*14 / *M:* 16; **Morálka:** 10

**Útoky:** 1x Kousnutí *1k6*

**Speciální schopnosti:**

- *Stopování:* Poskytuje bonus *+4* ke stopování.
- *Na příkaz:* Trénovaný, aby útočil na příkaz majitele.

**Cena:** 20 st

<img src="/assets/sep_line.png"/>

### Mula

Tvrdohlavý kříženec koně a osla.

**Lvl:** 2; **HP:** 8; **OČ:** 12; **ToHIT:** +1;  **Hybnost:** 12; **Z.Hod:** *Z:*14 / *T:*16 / *M:* 16; **Morálka:** 9

**Útoky:** 1x Kopanec *1k4* nebo 1x Kousnutí *1k3*

**Speciální schopnosti:**

- *Lhostejný:* Nechá se zavést téměř kamkoli, dokonce i do podzemí. 
- *Defenzivní:* Může zaútočit pokud ohrožen, nemůže však být vycvičena k boji.
- *Nosnost:* Lze vybavit 4-mi malými nebo 2-mi velkými sedlovými brašnami.

**Cena:** 30 st

<img src="/assets/sep_line.png"/>

### Kůň

Lehce stavěný kůň určený pro rychlou jízdu.

**Lvl:** 2; **HP:** 8; **OČ:** 12; **ToHIT:** +1;  **Hybnost:** 24; **Z.Hod:** *Z:*14 / *T:*15 / *M:* 16; **Morálka:** 7

**Útoky:** 2x Kopanec *1k4*

**Speciální schopnosti:**

- *Bojácný:* Pokud je napaden musí ověřit morálku. Při neúspěchu uteče.
- *Nosnost:* Lze vybavit 2-mi malými nebo 1 velkou sedlovou brašnou.

**Cena:** 75 st

<img src="/assets/sep_line.png"/>

### Kárka

Dvoukolá kárka s velkou kapacitou.

**SP:** 2; **OČ:** 10; **Max hybnost:** 4, **Minimum zvířat:** 2 muly nebo 1 kůň.

**Speciální schopnosti:**

- *Max nosnost:* (20) 40 Slotů (v závorce nosnost s minimem zvířat) 
- *Obtížný terén:* Tento typ vozidla muže cestovat pouze po udržovaných cestách.

**Cena:** 100 st

<img src="/assets/sep_line.png"/>

### Povoz

Čtyřkolový otevřený vůz

**SP:** 4; **OČ:** 10; **Max hybnost:** 4, **Minimum zvířat:** 4 muly nebo 2 koně.

**Speciální schopnosti:**

- *Max nosnost:* (80) 160 Slotů (v závorce nosnost s minimem zvířat) 
- *Obtížný terén:* Tento typ vozidla muže cestovat pouze po udržovaných cestách.

**Cena:** 200 st

!!! note "SP: Životy struktur"
	Struktury nelze poškodit běžnými zbraněmi (meče, luky, sekery atd..). Avšak velká stvoření, kouzla a obléhací zbraně je poškodit mohou. Za každých *5 poškození*, které útokem způsobí obléhací zbraň, kouzlo nebo velká nestvůra. *Obdrží struktura 1 bod poškození*. Pokud by měla struktura podstoupit záchranný hod, automaticky selže.

<img src="/assets/sep_line.png"/>

## Nájemná pomoc

Mimo výbavy, povozů a zvířat je také možné si najmout družníky. Proces najímaní družníků je popsán v sekci [Mezi dobrodružstvími -> Družníci](/Pravidla%20a%20procedury/Downtime/#druznici).

<img src="/assets/sep_line.png"/>
