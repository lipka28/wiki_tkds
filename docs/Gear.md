# Vybavení a nosnost

<img src="/assets/armory.webp" style="zoom:100%;" />

## Nosnost

Nosnost postavy se měří v abstraktní jednotce zvané *Sloty* a drobnější jednotce označované jako *L*.

- **1 Slot** - Abstraktní jednotka zatížení, pro zjednoduší výpočtů nosnosti postavy. Odpovídá váze přibližně 3 kilogramy nebo předmětu, kterým lze efektivně manipulovat jednou rukou.
- **L** - *1/10 Slotu* - Abstraktní jednotka zatížení pro drobné a lehké předměty.

Postava může mít maximálně *8+Modifikátor Síly* slotů vybavených předmětů a maximálně *15+Modifikátor Síly* slotů uschovaných předmětů v inventáři. 

**Lehké předměty:** Předměty co mají váhu označenou jako *L* nezabírají žádné místo v inventáři, dokud není součet všech *L* předmětů v inventáři 10. Tyto předměty se pak počítají jako 1 slot.

**Vybavené předměty:** Za vybavené předměty jsou považovány ty předměty, které má postava oblečené na sobě, nebo je chce mít v boji po ruce. Vybavené předměty lze v boji vzít a použít jako součást 1 akce. (Například: Tasit meč a zaútočit, nebo, vzít si lektvar z opasku a vypít ho atd...)

**Uschované předměty:** Uschované předměty jsou ty, které má dobrodruh v "batohu". Předmět je nutné před použitím z batohu vyndat. Vyndání předmětu zabírá celé kolo (včetně pohybu).

### Váha běžných pokladů

| TYP POKLADU  | VÁHA |
| :----------- | :--: |
| Drahokam     |  L   |
| 1 kus šperku |  L   |
| Lektvar      |  1   |
| Hůlka        |  1   |
| Svitek       |  1   |
| Kniha        |  1   |
| Hůl          |  2   |

## Zbroje a štíty

Zbroje zvyšují obranné číslo nositele a tím snižují šanci na jeho zásah.

### Typy zbrojí:

- **Oblečení** - Plní funkci běžného oblečení. Nevyžaduje trénink.
- **Lehká** - Flexibilní, lze v ní spát a neomezuje v pohybu. 
- **Střední** - Omezuje v pohybu, nedá se v ní spát. 
- **Těžká** - Omezuje v pohybu, nedá se v ní spát ani plížit a *snižuje hybnost o 1 metr*.
- **Velmi těžká** - Omezuje v pohybu, nedá se v ní spát ani plížit a *snižuje hybnost o 2 metry*. 
- **Štít** - Zvyšuje OČ nositele, většinou držen v jedné ruce.

| ZBROJE                     |     TYP     | VÁHA |  OČ  | POTŘEBNÁ SÍLA |   CENA   |
| :------------------------- | :---------: | :--: | :--: | :-----------: | :------: |
| Obyčejné oblečení          |  Oblečení   |  1   |  +0  |       -       | - (1 st) |
| Noblesní oblečení          |  Oblečení   |  1   |  +0  |       -       |  100 st  |
| Oblečení dobrodruha        |  Oblečení   |  1   |  +1  |       -       |  15 st   |
| Vycpávaná / kožená zbroj   |    Lehká    |  1   |  +2  |       -       |  20 st   |
| Šupinová / kroužková zbroj |   Střední   |  2   |  +4  |      10       |  40 st   |
| Půl plát s kyrysem         |    Těžká    |  3   |  +6  |      12       |  160 st  |
| Plná plátová zbroj         | Velmi těžká |  4   |  +8  |      14       |  320 st  |
| Štít                       |    Štít     |  2   |  +2  |      10       |  15 st   |

**OČ:** Bonus k obrannému číslu. 

**Potřebná síla:** Požadavek na sílu pro nošení zbroje.

### Kovové zbroje a magie:

Pokud stvoření používající magii má na sobě kovovou zbroj (většinou střední nebo těžší). Jeho sesílání kouzel má šanci selhat. Tahle šance je rovna *10 x OČ bonus zbroje %*.

## Zbraně

Zbraně se dělí do 3 základních kategorií. Kategorie jsou přibližně rozděleny podle velikosti zbraně a efektivního dosahu. Kategorie jsou následující:

- **Malá** - Tyto zbraně jsou jednoruční a lze je tedy kombinovat se štítem nebo jinou malou či střední zbraní. Obecně je tento typ zbraní velmi nenápadný.
- **Střední** - Tyto zbraně jsou jednoruční a lze je tedy kombinovat se štítem nebo jinou malou či střední zbraní. Některé lze také použít i jako obouruční s vyšší kostkou poškození (1d6 -> 1d8). V případě střelných zbraní, jsou tyto zbraně vždy obouruční.
- **Velká** - Tyto zbraně jsou buď dlouhé a mají tedy vyšší dosah ale nižší kostku poškození (1d10) nebo jsou ohromně silné s normálním dosahem (1d12). Tyto zbraně jsou vždy obouruční.

Tato kategorizace je také důležitá v situacích kdy záleží na prioritě zásahu. Třeba když na sebe útočí 2 jedinci ve stejnou chvíli (například díky připravenému útoku). Celkové pořadí priority při vzájemném útoku je: **malá** < **střední** < **velká** < **velká dlouhá** < **hozená** < **střelná** (u střelných zbraní pak mají přednost zbraně využívající střelný prach)

!!! note "Nezáleží jakou zbraň máš ale jak ji využiješ"
	Za kreativní popisy využití svých zbraní, může PJ poskytnout různé bonusy a výhody nebo dokonce umožnit speciální akci s danou zbraní. Záleží jen na hráčově kreativitě.

### Zbraně na blízku

| ZBRAŇ   | CENA  | VÁHA |  POŠKOZENÍ  | PŘÍKLADY ZBRANÍ                                              |
| :------ | :---: | :--: | :---------: | :----------------------------------------------------------- |
| Malá    | 5 st  |  1   |     1d4     | bajonety, boxery, nože...                                    |
| Střední | 15 st |  2   | 1d6 - (1d8) | bojové hole, meče, oštěpy, palice, palcáty, sekery...        |
| Velká   | 30 st |  3   | 1d10 - 1d12 | halapartny, kopí, obouruční meče a sekery, válečná kladiva... |

### Střelné zbraně

I střelné zbraně jsou řazeny do stejných kategorií jako zbraně na blízku. Jejich velikost však určuje i jejich efektivní dostřel.

- **Malá střelná** - má efektivní dostřel do vzdálenosti *25 metrů* (Poblíž) 
- **Střední střelná** - má efektivní dostřel na vzdálenost do *50 metrů* (Daleko) 
- **Velká střelná** - má efektivní dostřel na vzdálenost do *100 metrů* (Velmi daleko)

**Neefektivní dostřel:** S každou střelnou zbraní lze střílet balistickým obloukem i na tak zvaně neefektivní dostřel. Ten je vždy dvojnásobkem efektivního dostřelu (Nebo o stupeň výš toho abstraktního. Např.: Daleko -> Velmi daleko). Takový útok však probíhá *s nevýhodou*.

**Nabíjecí zbraně:** Některé zbraně, jako například kuše či muškety, mohou vyžadovat přebíjení. Přebíjení zabírá celé kolo a nelze se při něm hýbat či útočit. Nabíjecí zbraně mívají vyšší kostku poškození, než jejich stejně velký nenabíjecí ekvivalent.

**Střelný prach**: Některé kampaně mohou předpokládat existenci křesadlových střelných zbraní. Pro ty platí následující pravidla:

- **Poškození:** Křesadlové zbraně jsou nejsilnější z nabíjecích zbraní.
- **Náchylnost na vlhkost:** Jsou náchylné na vlhkost a nevhodné podmínky mohou zvýšit jejich šanci na selhání.
- **Dostřel:** Křesadlové zbraně jsou velmi nepřesné na větší vzdálenosti. Nelze s nimi střílet na větší jak efektivní vzdálenost.
- **Selhání:** Při hodu *NAT 1 až 3* na zásah křesadlová zbraň selže. Takovou zbraň je třeba 1 směnu čistit čistící sadou, aby byla znovu použitelná. 

!!! Warning "Selhání s výhodou a nevýhodou"
    Výhoda a nevýhoda má nežádoucí vliv na pravděpodobnost selhání křesadlové zbraně. V případě, že je tedy křesadlová zbraň použita s výhodou nebo nevýhodou, je třeba na selhání brát v potaz jen první hozenou kostku.

| ZBRAŇ                            |  CENA  | VÁHA | POŠKOZENÍ  | PŘÍKLADY ZBRANÍ                 |
| :------------------------------- | :----: | :--: | :--------: | :------------------------------ |
| Malá střelná                     | 20 st  |  1   | 1d4 - 1d6  | praky, příruční kuše...         |
| Malá střelná na střelný prach    | 80 st  |  1   |    1d8     | bambitky...                     |
| Střední střelná                  | 40 st  |  2   | 1d6 - 1d8  | kuše, luky...                   |
| Střední střelná na střelný prach | 120 st |  2   |    1d10    | houfnice, muškety...            |
| Velká střelná                    | 80 st  |  3   | 1d8 - 1d10 | dalekonosné luky, těžké kuše... |
| Velká střelná na střelný prach   | 160 st |  3   |    1d12    | těžké muškety...                |

### Munice

| MUNICE                         | VÁHA | CENA  |
| :----------------------------- | :--: | :---: |
| Munice (20 ks)                 |  1   | 10 st |
| Munice a střelný prach (10 ks) |  1   | 30 st |

## Výbava dobrodruha

Níže uvedená výbava a ceny, jsou hráčům dostupné pouze při úvodním nákupu výbavy pro jejich postavu. Ceny a dostupnost předmětů, během hry samotné se mohou výrazně lišit.

| PŘEDMĚT                                                  |      VÁHA      | CENA  |
| :------------------------------------------------------- | :------------: | :---: |
| Dalekohled                                               |       1        | 20 st |
| Dřevěná hůl                                              |       2        | 1 st  |
| Dřevěný kabinet na lektvary                              |       2        | 50 st |
| Dřevěný kůl (5 ks)                                       |       5L       | 1 md  |
| Dýmovnice                                                |       L        | 35 st |
| Hák                                                      |       1        | 25 st |
| Hlavička Česneku                                         |       L        | 1 md  |
| Hudební nástroj                                          |     1 - 2      | 25 st |
| Kniha (100 stránek)                                      |       1        | 15 st |
| Kovová pouta                                             |       1        | 15 st |
| Kovový hřeb                                              |       L        | 5 st  |
| Koňské sedlo a otěže                                     | 3 (0 nasazeno) | 25 st |
| Křesadlo                                                 |       1        | 15 st |
| Křída (10)                                               |     1(10L)     | 1 st  |
| Lahvička kyseliny                                        |       1        | 20 st |
| Lahvička oleje                                           |       1        | 4 st  |
| Lahvička s korkovou zátkou                               |       1        | 1 st  |
| Lékárnička (10 použití)                                  |       1        | 50 st |
| Lékárnička - zásoby (+10 použití)                        |       1        | 40 st |
| Lucerna                                                  |       1        | 10 st |
| Motouz (25 metrů)                                        |       1        | 1 st  |
| Nástroj (Krumpáč, Pila, Kladivo, Lopata, Páčidlo atd...) |       1        | 5 st  |
| Píšťalka                                                 |       L        | 1 st  |
| Pochodeň (5 kusů)                                        |       5L       | 1 st  |
| Protijed (slabý)                                         |       L        | 30 st |
| Provaz (10 metrů)                                        |       1        | 1 st  |
| Psací potřeby (10 použití)                               |       1        | 20 st |
| Psací potřeby - extra inkoust a pergamen (+10 použití)   |       1        | 15 st |
| Pytel kovových ježků (5 použití)                         |       1        | 10 st |
| Rybářské náčiní                                          |       1        | 5 st  |
| Řetěz (2 metry)                                          |       1        | 5 st  |
| Sada na čištění křesadlových zbraní (10 použití)         |       1        | 25 st |
| Sedlová brašna / Pytel                                   |    1 (Kon.)    | 5 st  |
| Spacák                                                   |       1        | 2 st  |
| Stan (pro 1)                                             |       1        | 5 st  |
| Stan (pro 2)                                             |       2        | 15 st |
| Stan (pro 4)                                             |       3        | 40 st |
| Víno (1 litr, obyčejné)                                  |       1        | 2 st  |
| Víno (1 litr, Kvalitní)                                  |       1        | 25 st |
| Zápalky (10 použití)                                     |       L        | 5 st  |
| Zásoby                                                   |       L        | 1 st  |
| Zlodějské náčiní (10 použití)                            |       1        | 25 st |
| Zlodějské náčiní - náhradní nástroje (+10 použití)       |       1        | 15 st |
| Zrcátko                                                  |       L        | 5 st  |
| Zvonek                                                   |       L        | 1 st  |
| A další... (Řekni PJ co potřebuješ)                      |       ??       |  ??   |

**Kontejner (Kon.):** Obsazené předměty s tímto označením zabírají místo v inventáři pouze pokud, jsou-li v něm uschované. Při běžném použití žádné místo nezabírají. (Místo je zabíráno pouze předměty uschovanými uvnitř)

**Dalekohled:** Umožňuje vidět věci v dálce jako by byly blíž.

**Dřevěná hůl:** Dřevěná přibližně 1,5 metru dlouhá hůl. Všestranného využití. Lze použít jako střední zbraň avšak s *1d4* poškození. Nevyžaduje trénink.

**Dřevěný kabinet na lektvary:** Malý dřevěný kabinet do kterého se dá efektivně uschovat 10 lahviček s libovolným obsahem. 

!!! note "Uschované lahvičky"
	Všechny lahvičky v kabinetu jsou považovány za uschovaný předmět i kdyby byl kabinet samotný mezi vybavenými předměty.

**Dýmovnice:** Malá bombička, která v místě dopadu vypustí neprůhledný dým do okruhu 2 metry. Tento dým je neprůhledný a všechny stvoření v dýmu jsou efektivně slepé. Dým se na místě drží 10 kol (1 minutu).

**Hák:** Hák se třemi nebo čtyřmi hroty. Vhodný pro uchycení lana.

**Kovová pouta:** Kovová pouta s řetězem. Vhodné na ruce i nohy.

**Kovový hřeb:** Kus kovu, který pokud zatlučen do libovolného mechanizmu, může značně narušit jeho fungování. Vhodné také k zasekávání dveří. Odborná instalace vyžaduje kladivo.

**Křesadlo:** Užitečné k zapalování ohňů a pochodní. Použití křesadla při vypjatých situacích (například v boji) má šanci 1 z 6-ti k úspěšnému zapálení.

**Lahvička kyseliny:** Lahvička plná žíravé substance. Vhodná pro boj, nebo na rozpouštění drobných předmětů.  

- *Efekt:* Kyselina se prožere pěti centimetry organického materiálu nebo jedním centimetrem běžného kovu. 
- *Bojové užití:* Cíl pokrytý žíravou látkou obdrží *1d6* poškození za kolo po dobu *2 kol*. 

**Lahvička oleje:** Lahvička plná kluzké a hořlavé substance. Vhodná pro boj, nebo jako palivo do lucerny na 4 hodiny (24 směn) 

- *Bojové užití:* Cíl pokrytý hořícím olejem obdrží *1d8* poškození za kolo po dobu *2 kol* nebo dokud není uhašen. 

**Lékárnička:** Sada obsahující nástroje a přípravky pro léčbu běžných zranění. 

- *Léčení:* 1 použití umožňuje vyléčit 2 životy denně. (1 použití / cíl)

**Lucerna:** Poskytuje světlo v oblasti *8 metrů* a má posuvnou clonu, kterou lze světlo zakrýt nebo namířit jen jedním směrem. K fungování vyžaduje olej. 

**Nástroj:** Věci jako lopaty, vidle, krumpáče a jim podobné.

**Pochodeň:** Poskytuje světlo v okolí *8 metrů*. Hoří po dobu 1 hodiny (*6 směn*) a lze ji použít jako zbraň. Pokud je však pochodní zaútočeno a nebo je pochodeň upuštěna na zem, existuje šance 3 z 6-ti že se zničí a zhasne. 

**Protijed (slabý):**  Slabý protijed ihned vyléčí slabou otravu. 

- *Trvání:* 6 směn nebo do první otravy. (Co přijde dřív) 
- *Slabé jedy:* Jedy typu I nebo II a jedy monster , které umožňují záchranný hod s bonusem k hodu jsou považovány za slabé. 
- *Jiné jedy:* V případě silnějších jedů tento protijed nemá žádný účinek.

**Psací potřeby:** Sada psacích per, inkoustů, pečetního vosku a listů pergamenu pro běžné poznámky, nákresy či korespondenční účely. 

**Pytel kovových ježků:** Malé kovové bodce, které mohou být rozhozeny po zemi (1 x 1 metr plocha). Stvoření pohybující se postiženou oblastí má *2 z 6-ti* šanci, že obdrží 1 poškození a jeho rychlost pohybu bude snížena na polovinu po dobu 24 hodin nebo dokud neobdrží magické léčení.

**Sedlová brašna / Pytel**: Vhodná pro uložení předmětu na koni či jiném stvoření. Kapacita 6 Slotů.

- *Pytel:* Pokud používáno jako pytel, umožňuje nést větší množství předmětů v rukách a tím navýšit nosnost jedince.  
- *Sedlová brašna:* Osedlané stvoření lze vybavit maximálně dvěmi sedlovými brašnami. 

!!! note "Je to v pytli"
	Předměty v pytli nebo sedlové brašně jsou považovány za uschované předměty.

**Spacák:** Pro příjemnější spaní v divočině v horších povětrnostních podmínkách.

**Stan:** Pro ty které již nebaví spát pod širákem nebo nechtějí zmoknout.

**Zápalky:** Užitečné k zapalování ohňů a pochodní. Použití při vypjatých situacích (například v boji) má šanci *5 z 6-ti* k úspěšnému zapálení.

**Zásoby:** Zásoby reprezentují univerzální potřeby k přežití v divočině. 1 Kus zásob může představovat:  Příděl jídla pro 1 osobu na 1 den. Příděl vody pro 1 osobu na den. Příděl dřeva na oheň pro 1 osobu na den.

**Zlodějské náčiní:** Zlodějská sada pro odemykání zámků a jiné manipulace drobných mechanizmů.

## Jedy

Hráči mohou mít v průběhu hry přístup k nejrůznějším jedům. Prodej jedů však není úplně běžný. Pokud si tedy chtějí hráči jed obstarat, musí se obrátit na černý trh nebo jiné ne úplně legální organizace.

!!! note "Váha jedu"
	Jedna lahvička s jedem váží *1 slot*. Stejně jako lahvička lektvaru.

### Efekty jedů

Oběť otravy musí podstoupit záchranný hod proti danému jedu s modifikátorem závislým na síle jedu. Efekt samotného jedu pak závisí na úspěchu či neúspěchu v záchranném hodu a tom jestli byl jed pozřen nebo vstoupil do těla zraněním.  

- **Pozření:** V případě pozření má cíl otravy šanci jed odhalit dřív než jej pozře a při konzumaci určité poškození obdrží i když uspěje v záchranném hodu.
- **Zranění:** V případě zranění cíl obdrží poškození pouze při neúspěchu v záchranném hodu.

### Aplikace jedu na zbraň

Aplikace na zbraň trvá 1 směnu. Jednou lahvičkou jedu lze pokrýt *jednu velkou nebo střední zbraň*, *2 malé zbraně* nebo *5 kusů munice*. 

**Efektivnost:** Po aplikaci jedu na zbraň je jed účinný po dobu 1 dne nebo 1 zásahu otrávenou zbraní. (co přijde dřív).

### Běžné jedy

| TYP  |   CENA   | SAVE MOD. | ODHALENÍ*\** |   ONSET   |  EFEKT*\** (U)  |    EFEKT (N)    |
| :--: | :------: | :-------: | :----------: | :-------: | :-------------: | :-------------: |
|  I   |  10 st   |    +6     |     80%      |  2d4 kol  | 5 hp poškození  | 10 hp poškození |
|  II  |  75 st   |    +5     |     65%      | 1d4+1 kol | 10 hp poškození | 20 hp poškození |
| III  |  300 st  |    +4     |     40%      |  1d2 kol  | 15 hp poškození | 30 hp poškození |
|  IV  |  800 st  |    +3     |     15%      |   Ihned   | 20 hp poškození | 40 hp poškození |
|  V   | 1 300 st |    +2     |      0%      |   Ihned   | 25 hp poškození | 50 hp poškození |

*\*Platí jen při konzumaci*

**Typ** - Číselný indikátor typu jedu. Vyšší typ značí silnější a dražší jed. 

**Save mod.** - Modifikátor k záchrannému hodu oběti. 

**Odhalení** - Šance oběti odhalit jed před konzumací.  

**Onset** - Doba, než jed začne působit 

**Efekt (U)** - Efekt při úspěšném hodu na záchranu v případě pozřeného jedu.  

**Efekt (N)** - Efekt při neúspěšném hodu na záchranu.

## Zvěř a povozy

**Nosnost tažných zvířat:** Tažná zvěř může dosáhnout až dvojnásobku své psané nosnosti. Avšak při překročení psané nosnosti se jejich hybnost sníží na polovinu.

---

### Lovecký pes

Domestikované plemeno vybírané především pro svou inteligenci a stopovací schopnosti.

**Lvl:** 1, **HP:** 6, **OČ:** 12, **ToHIT:** +1,  **Hybnost:** 12, **Z.Hod:** 14, **Morálka:** 10

**Útoky:** 1x Kousnutí *1d6*

**Speciální schopnosti:**

- *Stopování:* Čichem. Jakmile začne stopovat, je velmi obtížné jej svést z cesty. 
- *Na příkaz:* Trénovaný, aby útočil na příkaz majitele.

**Cena:** 17 st

---

### Válečný pes 

Velké domestikované plemeno. Vybrané především pro svou velikost a svou divokou náturu.

**Lvl:** 2, **HP:** 11, **OČ:** 11, **ToHIT:** +2,  **Hybnost:** 8, **Z.Hod:** 14, **Morálka:** 11

**Útoky:** 1x Kousnutí *2d4*

**Speciální schopnosti:**

- *Brnění:* Trénován aby nosil brnění. (Lze dokoupit za *25 st*. Poskytuje extra *+2 OČ*) 
- *Na příkaz:* Trénovaný, aby útočil na příkaz majitele. 

**Cena:** 25 st

---

### Mula 

Tvrdohlavý kříženec koně a osla.

**Lvl:** 2, **HP:** 9, **OČ:** 12, **ToHIT:** +1,  **Hybnost:** 8, **Z.Hod:** 16, **Morálka:** 9

**Útoky:** 1x Kopanec *1d4* nebo 1x Kousnutí *1d3*

**Speciální schopnosti:**

- *Lhostejný:* Nechá se zavést téměř kamkoli, dokonce i do podzemí. 
- *Defenzivní:* Může zaútočit pokud ohrožen, nemůže však být vycvičen k útoku.
- *Nosnost:* 20 Slotů

**Cena:** 30 st

---

### Jezdecký kůň

Lehce stavěný kůň určený pro rychlou jízdu.

**Lvl:** 2, **HP:** 9, **OČ:** 12, **ToHIT:** +1,  **Hybnost:** 16, **Z.Hod:** 14, **Morálka:** 7

**Útoky:** 2x Kopanec *1d4*

**Speciální schopnosti:**

- *Bojácný:* Pokud je napaden, tak uteče. 
- *Nenáročný:* Může přežít čistě na zeleni, tam kde je dostupná. 
- *Nosnost:* 30 Slotů

**Cena:** 75 st

---

### Tažný kůň

Vyšlechtěný kůň k tažení velké zátěže.

**Lvl:** 3, **HP:** 13, **OČ:** 12, **ToHIT:** +2,  **Hybnost:** 6, **Z.Hod:** 14, **Morálka:** 6

**Útoky:** 1x Kopanec *1d4* nebo 1x Kousnutí *1d3*

**Speciální schopnosti:**

- *Bojácný:* Pokud je napaden, tak uteče. 
- *Nosnost:* 45 Slotů

**Cena:** 40 st

---

### Válečný kůň

Vyšlechtěný kůň k síle a odvaze v boji. Vhodný pro krátké rychlé nájezdy a ne pro cestování na velké vzdálenosti.

**Lvl:** 3, **HP:** 13, **OČ:** 12, **ToHIT:** +2,  **Hybnost:** 8, **Z.Hod:** 14, **Morálka:** 9

**Útoky:** 2x Kopanec *1d6*

**Speciální schopnosti:**

- *Boj z blízka:* Při boji z blízka mohou jak jezdec tak kůň útočit naráz.
- *Nosnost:* 40 Slotů

**Cena:** 250 st

---

### Povoz

Dvoukolá kárka s velkou kapacitou.

**SP:** 2, **OČ:** 10, **Max hybnost:** 4, **Minimum zvířat:** 2 muly nebo 1 tažný kůň.

**Speciální schopnosti:**

- *Max nosnost:* (40) 80 Slotů (v závorce nosnost s minimem zvířat) 
- *Obtížný terén:* Tento typ vozidla muže cestovat pouze po udržovaných cestách.

**Cena:** 100 st

!!! note "SP: Životy struktur"
	Struktury nelze poškodit běžnými zbraněmi (meče, luky, sekery atd..). Avšak velká stvoření, kouzla a obléhací zbraně je poškodit mohou. Za každých *5 poškození*, které útokem způsobí obléhací zbraň, kouzlo nebo velká nestvůra. *Obdrží struktura 1 bod poškození*.

---

