# Vybavení a nosnost

<img src="/assets/sep_line.png"/>

<img src="/assets/armory.jpg" style="zoom:100%;" />

<img src="/assets/sep_line.png"/>

## Nosnost

Nosnost postavy se měří v abstraktní jednotce zvané *Sloty* a drobnější jednotce označované jako *L*.

- **1 Slot** - Abstraktní jednotka zatížení, pro zjednoduší výpočtů nosnosti postavy. Odpovídá váze přibližně *3 kilogramy* (6 - 7 liber) nebo předmětu, kterým lze efektivně manipulovat jednou rukou.
- **L** - *1/10 Slotu* - Abstraktní jednotka zatížení pro drobné a lehké předměty.

Postava může mít maximálně *10+Modifikátor Síly* slotů vybavených předmětů a maximálně *18+Modifikátor Síly* slotů uschovaných předmětů v inventáři.

!!! warning "Přepočet z B/X mincí"
	Rozhodnete-li se čerpat dobrodružství nebo monstra z jiných OSR či B/X D&D materiálů, často narazíte na pojem *"mince"* jako jednotku váhy. Pro referenci *100 mincí* odpovídá přibližně váze *1 slotu*.

**Lehké předměty:** Předměty, které mají váhu označenou jako *L*, nezabírají žádné místo v inventáři, dokud není součet všech *L* předmětů v inventáři *10*. Tyto předměty se pak počítají jako *1 slot*.

**Vybavené předměty:** Za vybavené předměty jsou považovány ty předměty, které má postava oblečené na sobě nebo je chce mít v boji po ruce. Vybavené předměty lze v boji vzít a použít jako součást *1 běžné akce*. (Například: Tasit meč a zaútočit, nebo vzít si lektvar z opasku a vypít ho)

**Uschované předměty:** Uschované předměty jsou ty, které má dobrodruh v "batohu". Předmět je nutné před použitím z batohu vyndat. Vyndání předmětu trvá *1 dlouhou akci*.

### Mince a nosnost

Každá hráčská postava má měšec s kapacitou *100 mincí* (libovolné hodnoty), který se nezapočítává do celkové nosnosti postavy. Předpokládá se, že měšec je součástí vybavených předmětů postavy. Postava, která si přeje u sebe nosit větší obnos peněz, musí tak udělat na úkor své nosnosti. *100 mincí* zabírá *1 slot* a *10 mincí* zabírá *L* místa v invetnáři.

### Váha běžných pokladů

| TYP POKLADU   | VÁHA |
| :------------ | :--: |
| Drahokam      |  L   |
| 1 kus šperku  |  L   |
| Lektvar       |  1   |
| Hůlka / žezlo |  1   |
| Svitek        |  1   |
| Kniha         |  1   |
| Hůl           |  2   |

<img src="/assets/sep_line.png"/>

## Zbroje a štíty

Zbroje zvyšují obranné číslo nositele a tím snižují šanci na jeho zásah.

### Typy zbrojí:

- **Oblečení** - Plní funkci běžného oblečení. Nevyžaduje trénink.
- **Lehká** - Flexibilní, lze v ní spát a neomezuje v pohybu. 
- **Střední** - Omezuje v pohybu, nedá se v ní plížit ani pohodlně spát, *bonus k OČ ze zručnosti je poloviční* (zaokrouhleno nahoru). Stvoření ve střední zbroji *nemá vyšší hybnost než 9 metrů*. Součástí zbroje je i přilbice, která chrání před traumaty hlavy.
- **Těžká** - Hlučná, omezuje v pohybu, nedá se v ní plížit ani pohodlně spát, *bonus k OČ ze zručnosti je negován*. Stvoření v těžké zbroji *nemá vyšší hybnost než 6 metrů*. Součástí zbroje je i přilbice, která chrání před traumaty hlavy.
- **Štít** - Zvyšuje OČ nositele, většinou držen v jedné ruce.

| ZBROJE                     |   TYP    |  OČ  | POTŘEBNÁ SÍLA | Váha  |   CENA   |
| :------------------------- | :------: | :--: | :-----------: | :---: | :------: |
| Obyčejné oblečení          | Oblečení |  +0  |       -       | 1 (1) | - (1 st) |
| Noblesní oblečení          | Oblečení |  +0  |       -       | 1 (1) |  100 st  |
| Vycpávaná / kožená zbroj   |  Lehká   |  +2  |       -       | 1 (2) |  20 st   |
| Šupinová / kroužková zbroj | Střední  |  +4  |      10       | 2 (4) |  40 st   |
| Půl plát s kyrysem         |  Těžká   |  +6  |      12       | 3 (6) |  160 st  |
| Plná plátová zbroj na míru |  Těžká   |  +8  |      14       | 4 (8) | 1000 st  |
| Štít                       |   Štít   |  +1  |      10       | 2 (2) |  20 st   |

**Váha:** Váha nošené zbroje (V závorce váha jako uschovaný předmět) .

**OČ:** Bonus k obrannému číslu. 

**Potřebná síla:** Požadavek na sílu pro nošení zbroje.

<img src="/assets/sep_line.png"/>

## Zbraně

Zbraně se dělí do 2 základních kategorií. Zbraně na blízku a zbraně na dálku. Zbraně na blízku umožňují boj s nepřáteli vzdálených ne více než 1 metr a zbraně na dálku umožňují zasáhnou nepřátele ve vzdálenosti 2 metry a více. Tyto 2 kategorie jsou dále děleny dle velikosti a u zbraní na dálku také dle dostřelu.

### Velikost

- **Malá** - Tyto zbraně jsou jednoruční a lze je tedy kombinovat se štítem nebo jinou malou či střední zbraní.
- **Střední** - Tyto zbraně jsou jednoruční a lze je tedy kombinovat se štítem nebo jinou malou zbraní. Některé střední zbraně na blízku lze také použít *jako obouruční* s *vyšší kostkou poškození* a bonusem *+1* k poškození. V případě střelných zbraní, jsou tyto zbraně vždy obouruční.
- **Velká** -  Nejničivější typ zbraní. Tyto zbraně jsou vždy obouruční a jejich verze na blízku mají bonus *+1* k poškození. Použití v malých prostorech může způsobovat postihy nebo nemusí být vůbec možné.
- **Dlouhá** - Tato kategorie se týká pouze zbraní na blízku. Tyto zbraně jsou jako velké zbraně obouruční a poskytují bonus *+1* k poškození. Dlouhé zbraně umožňují zasáhnout nepřítele útokem na blízku až na *2 metry* i když v cestě stojí spojenci.

Tyto kategorie mohou být například důležité v situacích kdy záleží na prioritě zásahu. Třeba když na sebe útočí 2 jedinci ve stejnou chvíli (například díky připravenému útoku). Celkové pořadí priority při vzájemném útoku je: *neozbrojený / malá* < *střední* < *velká* < *dlouhá* < *hozená* < *střelná* 

!!! note "Důležité je využití zbraně"
	Za kreativní popisy využití svých zbraní, může PJ poskytnout různé bonusy a výhody nebo dokonce umožnit speciální akci s danou zbraní. Záleží jen na hráčově kreativitě.

### Dostřel

**Hozené zbraně:** Zbraní, u které to dává smysl, lze hodit do efektivní vzdálenosti dané sílou postavy a neefektivní vzdálenosti dané dvojnásobkem síly postavy. K poškození se navíc pak připočítává i modifikátor síly.

**Neefektivní dostřel:** S většinou střelných a hozených zbraní lze útočit i na takzvaně neefektivní dostřel. Ten je vždy dvojnásobkem efektivního dostřelu. Takový útok však probíhá *s postihem -4* na zásah.

**Nabíjecí zbraně:** Některé střelné zbraně, jako například kuše, mohou vyžadovat přebíjení. Přebíjení stojí buď *běžnou akci* a nebo *všechen pohyb v daném kole*. Nabíjecí zbraně mívají bonus *+1* k poškození.

### Základní zbraně

Základní zbraně jsou takové zbraně, které nevyžadují speciální trénink pro efektivní používání v boji. Ze základní výbavy mezi tyto zbraně patří *hůl* a *palice*.

### Zbraně na blízku

| Název zbraně    | Typ zbraně | Poškození | Váha | Cena  |
| :-------------- | :--------: | :-------: | :--: | :---: |
| Bič             |    Malá    |    1k2    |  1   | 5 st  |
| Bojová hůl      |  Střední   |   1k6+1   |  2   | 10 st |
| Cep             |  Střední   |    1k6    |  2   | 15 st |
| Dlouhý meč      |  Střední   | 1k6/1k8+1 |  2   | 25 st |
| Halapartna      |   Dlouhá   |   1k8+1   |  3   | 20 st |
| Hůl             |  Střední   |   1k4+1   |  2   | 1 st  |
| Kopí            |   Dlouhá   |   1k8+1   |  3   | 12 st |
| Krátké kopí     |  Střední   | 1k6/1k8+1 |  2   | 2 st  |
| Krátký meč      |    Malá    |    1k6    |  1   | 15 st |
| Nůž             |    Malá    |    1k4    |  1   | 3 st  |
| Obouruční meč   |   Velká    |  1k10+1   |  3   | 50 st |
| Obušek          |    Malá    |    1k2    |  1   | 5 st  |
| Palcát          |  Střední   | 1k6/1k8+1 |  2   | 15 st |
| Palice          |    Malá    |    1k4    |  1   | 1 st  |
| Sekyra          |  Střední   | 1k6/1k8+1 |  2   | 12 st |
| Sekyrka         |    Malá    |    1k4    |  1   | 4 st  |
| Síť             |  Střední   |     0     |  2   | 5 st  |
| Stříbrný nůž    |    Malá    |    1k4    |  1   | 30 st |
| Škrtící drát    |    Malá    |    1k4    |  1   | 1 st  |
| Válečná sekera  |   Velká    |  1k10+1   |  3   | 40 st |
| Válečné kladivo |   Velká    |  1k10+1   |  3   | 50 st |

#### Popisky a speciální efekty zbraní na blízku:

!!! note "Předpokládaný nepřítel"
	Pro všechny speciální efekty popsané níže je předpokládaným nepřítelem stvoření podobné člověku. Pokud je zbraň použita proti jinému nepříteli nemusí být speciální efekt aplikovatelný.

**Bič:** 3 metry dlouhý nástroj z pletené kůže. Využíván především ke krocení zvěře. Jeho poškození nejsou ani tak ničivá, avšak velmi bolestivá. Touhle zbraní nelze zabít. *Speciální:* Pokud je zbraní zasaženo zvíře netrénované pro boj, musí podstoupit ověření morálky; Zbraň poskytuje bonus *+1* k manévrům na zachycení.

**Bojová hůl:** Dřevěná pokovovaná hůl dlouhá asi 1,5 metru. Používaná ve spoustě bojových umění. *Speciální:* Zbraň poskytuje bonus *+1* k manévrům na shození na zem.

**Cep:** Kovová koule (někdy i ostnatá) připevněná za pomocí krátkého řetězu k rukojeti. *Speciální:* Zbraň ignoruje *1 OČ*  ze soupeřova štítu.

**Dlouhý meč:** Vyvážený meč s dlouhou čepelí. Vhodný jak pro jednoruční tak obouruční použití.

**Halapartna:** Sekera a bodec v jednom na dlouhé tyči. Vynikající pro udržování si odstupu od nepřátel.

**Hůl:** Dřevěná přibližně 1,5 metru dlouhá hůl. Všestranného využití. *Speciální:* Zbraň nevyžaduje trénink. Kdokoliv ji může použít.

**Kopí:** Dlouhá dřevěná tyč s bodcem. *Speciální:* Pokud použito na koni, stačí držet v jedné ruce. 

**Krátké kopí:** Kratší varianta kopí. Vhodné jak pro jednoruční tak obouruční použití. *Speciální:* Lze hodit

**Krátký meč:** Meč podobající se spíše většímu noži. Kombinuje praktickou přenosnost nože a nebezpečnost meče.

**Nůž:** Nenápadné dobře uchopitelné malé ostří. Vhodná jako záložní zraň, když není nic lepšího po ruce. *Speciální:* Lze hodit (jen na efektivní vzdálenost)

**Obouruční meč:** Masivní meč, jehož hlavní výhodou oproti jiným těžkým zbraním je jeho verzatilní využití. *Speciální:* Kritický zásah obouručním mečem shodí nepřítele na zem.

**Obušek:** Kožený obušek plněný pískem nebo s olověným jádrem. Vhodný na nenápadné omráčení nepřátel. *Speciální:* Cíl překvapený zásahem zezadu musí podstoupit záchranný hod proti síle nebo být omráčen na *1k6 směn*.

**Palcát:** Kovová rukojeť s hvězdicovým nebo kulatým zakončením, působící ničivé poškození. Vhodný jak pro jednoruční tak obouruční použití.

**Palice:** Kus lehce rozšířeného klacku, někdy s pokovovaným koncem. *Speciální:* Zbraň nevyžaduje trénink. Kdokoliv ji může použít.

**Sekyra:** Středně velká sekyra s jednostrannou nebo oboustrannou hlavou. Vhodné jak pro jednoruční tak obouruční použití. *Speciální:* Lze hodit jednoručně (jen na efektivní vzdálenost) i obouručně.

**Sekyrka:** Malá příruční sekyrka. Vhodná především na házení. *Speciální:* Lze hodit.

**Síť:** Síť se zátěží určená k zamotání do nepřítele a znemožnění mu pohybu. Nepůsobí žádné poškození. Cíl zasažen sítí musí každé kolo podstoupit záchranný hod proti síle jinak se nemůže hýbat. Úspěch znamená, že se dotyčný ze sítě dostal.

**Stříbrný nůž:** Nůž jehož čepel je potažena stříbrem. Extra účinné na některé typy monster jako jsou například démoni a nemrtví.

**Škrtící drát:** Pevný drát s dvěma rukojetěmi vhodný především pro škrcení nic netušících cílů. *Speciální:* Překvapený cíl, který je zachycen škrtícím drátem zezadu, ztrácí *1k4 životů* každé kolo. Škrcený může útočit na útočníka s postihem -2, pokud zasáhne, tak se vysvobodí. 

**Válečná sekera:** Masivní obouruční sekera, která přetne takřka cokoliv. *Speciální:* Kritický zásah válečnou sekerou umožní opakovat útok na blízku do jiného cíle v dosahu; Lze obouručně hodit (jen na efektivní vzdálenost).

**Válečné kladivo:** Kovová tyč s masivní hlavicí, která působí masivní drtivá poškození. *Speciální:* Kritický zásah válečným kladivem odhodí nepřítele *1k4 mertrů* a shodí jej na zem.

### Střelné zbraně

| Název zbraně    | Typ zbraně | Dostřel | Poškození | Váha | Cena  |
| --------------- | :--------: | :-----: | :-------: | :--: | :---: |
| Bola            |    Malá    | Hozený  |     0     |  1   | 3 st  |
| Dalekonosný luk |   Velká    | 60/240  |    1k8    |  3   | 40 st |
| Flusačka        |    Malá    |   15    |     0     |  1   | 5 st  |
| Kuše            |  Střední   |  30/60  |   1k6+1   |  2   | 40 st |
| Luk             |  Střední   |  30/60  |    1k6    |  2   | 20 st |
| Prak            |    Malá    |  30/60  |    1k2    |  1   | 2 st  |
| Příruční kuše   |    Malá    |  15/30  |   1k4+1   |  1   | 20 st |
| Těžká kuše      |   Velká    | 60/120  |   1k8+1   |  3   | 60 st |
| Vrhací nůž      |    Malá    | Hozený  |    1k4    |  L   | 5 st  |

#### Popisky a speciální efekty střelných zbraní:

!!! note "Předpokládaný nepřítel"
	Pro všechny speciální efekty popsané níže je předpokládaným nepřítelem stvoření podobné člověku. Pokud je zbraň použita proti jinému nepříteli nemusí být speciální efekt aplikovatelný.

**Bola:** Dvě závaží svázané lankem. *Speciální:* Cíl zasažený bolou musí každé kolo uspět v záchranném hodu proti síle nebo se nemůže pohybovat; Nepůsobí žádné poškození.

**Dalekonosný luk:** Dlouhý luk vynikající ve střelbě na velké vzdálenosti. *Speciální:* Střelbou balistickým obloukem v dostatečném prostoru lze neefektivním dostřelem dosáhnout až *240 metrů*.

**Flusačka:** Malá nenápadná zbraň připomínající píšťalu. Její šipky nepůsobí žádné poškození a zanechávají jen nenápadný vpich. Extrémně vhodné pro nenápadné vpravení jedu do těla oběti.

**Kuše:** Mechanické zařízení s integrovanou menší verzí luku a jednoduchou spouští. Často preferovaná díky své konzistentnosti a přesnosti oproti klasickým lukům. *Speciální:* bonus *+1* k zásahu.

**Luk:** Kratší varianta luku vhodná do uších prostorů nebo třeba i při jízdě na koni.

**Prak:** Jednoduchá zbraň vytvořená za účely vrhání kamenů. *Speciální:* Munice je zdarma dostupná kdekoliv, kde se dají najít kameny; Prakem lze házet lektvary, granáty a jiné podobné předměty; Pokud je prakem hozen kámen, připočítává se k poškození modifikátor síly útočníka.

**Příruční kuše:** Menší varianta kuše, která se dá lépe schovat.

**Těžká kuše:** Velká a těžší varianta klasické kuše, která dokáže přesně vrhat šipky na obrovské vzdálenosti s ničivou silou. *Speciální:* bonus *+1* k zásahu. Kritický zásah těžkou kuší shodí nepřítele na zem.

**Vrhací nůž:** Lehčí varianta nože, která je specificky určená na házení. Pro boj zblízka je nepoužitelný. Lze hodit jen na efektivní vzdálenost.

### Munice

| Název munice                           | Váha |      Cena       |
| -------------------------------------- | :--: | :-------------: |
| Kámen do praku (1)                     |  L   |     Zdarma      |
| Postříbřený šíp / šipka                |  L   |      5 st       |
| Šíp "Kladivoun"                        |  L   |    2 md / ks    |
| Šíp "Otvírák"                          |  L   |    5 md / ks    |
| Šíp "Tyran"                            |  L   |    1 st / ks    |
| Šíp s lankem                           |  1   |    5 st / ks    |
| Šipky do flusačky (Pytlík 10-ti šipek) |  1   | 1 st (1 md/ks)  |
| Šipky do kuše (Pouzdro 20-ti šipek)    |  1   | 10 st (5 md/ks) |
| Šípy (Toulec 20-ti šípů)               |  1   | 4 st (2 md/ks)  |
| Zápalný šíp                            |  1   |    5 md / ks    |

#### Speciální efekty munice:

!!! note "Předpokládaný nepřítel"
	Pro všechny speciální efekty popsané níže je předpokládaným nepřítelem stvoření podobné člověku. Pokud je zbraň použita proti jinému nepříteli, nemusí být speciální efekt aplikovatelný.

!!! note "Speciální šípy obecně"
	Všechny níže popsané speciální šípy lze použít pouze se střední a větší kuší a nebo lukem. Také všechny speciální šípy snižují dostřel zbraně, se kterou jsou použity na polovinu (o stupeň dolů).

**Šíp "Kladivoun":** Šíp s tupou hlavicí působící *1k4* tupého poškození (nahrazuje poškození použité střelné zbraně). Pokud je šípem zasaženo nic netušící stvoření, tak je omráčeno na *1k4 směn*.

**Šíp "Otvírák":** Speciálně upravený šíp na lovení ryb. Lze ním střílet bez postihů do vody až do hloubky *5 metrů*.

**Šíp "Tyran":** Šíp se speciálně upravenou hlavicí působící rozsáhlá trhavá zranění. Při kritickém zásahu šíp přetrhá svalstvo v končetině cíle a učiní ji nepoužitelnou. Končetina není použitelná *7 dní* nebo dokud není magicky vyléčena.

**Šíp s lankem:** Šíp s *9-ti metrovým* lankem, který se bezpečně přichytí k jakémukoliv měkčímu pevnému povrchu (např. dřevo). Šípem lze, vzhledem k jeho váze, střílet jen na efektivní vzdálenosti.

**Zápalný šíp:** Šíp s hlavicí speciálně uzpůsobenou na to, aby mohla být zapálena. Šíp působí při zásahu pouze *1k4* poškození. Pokud má však zasažený cíl na sobě hořlavý materiál, tak začne při zásahu hořet. Po dobu 2 kol (nebo dokud není uhašen) obdrží cíl *1k4 poškození*. Šípem lze, vzhledem k jeho váze, střílet jen na efektivní vzdálenosti.

<img src="/assets/sep_line.png"/>

## Výbava dobrodruha

Níže uvedená výbava a ceny, jsou hráčům dostupné pouze při tvorbě postavy. Ceny a dostupnost předmětů, během hry samotné se mohou výrazně lišit.

| PŘEDMĚT                                                  |      VÁHA      | CENA  |
| :------------------------------------------------------- | :------------: | :---: |
| Dalekohled                                               |       1        | 20 st |
| Dřevěný kabinet na lektvary                              |       2        | 50 st |
| Dřevěný kůl (5 ks)                                       |       5L       | 1 md  |
| Hák                                                      |       1        | 25 st |
| Hlavička Česneku                                         |       L        | 1 md  |
| Hudební nástroj                                          |     1 - 2      | 25 st |
| Kniha - prázdná (100 stránek)                            |       1        | 15 st |
| Kovová pouta                                             |       1        | 15 st |
| Kovový hřeb                                              |       L        | 5 st  |
| Koňské sedlo a otěže                                     | 3 (0 nasazeno) | 25 st |
| Kotlík na vaření                                         |       4        | 5 st  |
| Křesadlo                                                 |       1        | 15 st |
| Křída (10)                                               |     1(10L)     | 1 st  |
| Lahvička kyseliny                                        |       1        | 20 st |
| Lahvička oleje                                           |       1        | 5 st  |
| Lahvička s korkovou zátkou                               |       1        | 1 st  |
| Lékárnička (10 použití)                                  |       1        | 50 st |
| Lucerna                                                  |       1        | 10 st |
| Motouz (30 metrů)                                        |       1        | 1 st  |
| Nástroj (Krumpáč, Pila, Kladivo, Lopata, Páčidlo atd...) |     1 - 2      | 5 st  |
| Píšťalka                                                 |       L        | 1 st  |
| Pochodeň (5 kusů)                                        |       5L       | 1 st  |
| Protijed (slabý)                                         |       L        | 30 st |
| Provaz (10 metrů)                                        |       1        | 2 st  |
| Psací potřeby (10 použití)                               |       1        | 20 st |
| Pytel kovových ježků                                     |       1        | 10 st |
| Rybářské náčiní                                          |       1        | 5 st  |
| Řetěz (2 metry)                                          |       1        | 6 st  |
| Sedlová brašna / Pytel                                   |    1 (Kon.)    | 5 st  |
| Spacák                                                   |       1        | 2 st  |
| Stan (pro 1)                                             |       1        | 5 st  |
| Stan (pro 2)                                             |       2        | 15 st |
| Stan (pro 4)                                             |       3        | 40 st |
| Symbol patrona                                           |       L        | 5 st  |
| Truhla se zámkem (dřevěná, malá)                         |    1 (Kon.)    | 2 st  |
| Truhla se zámkem (dřevěná, velká)                        |   10 (Kon.)    | 8 st  |
| Víno (1 litr, obyčejné)                                  |       1        | 2 st  |
| Víno (1 litr, Kvalitní)                                  |       1        | 25 st |
| Zápalky (10 použití)                                     |       L        | 5 st  |
| Zásoba                                                   |       L        | 2 st  |
| Zlodějské náčiní (10 použití)                            |       1        | 25 st |
| Zrcátko                                                  |       L        | 5 st  |
| Zvoneček                                                 |       L        | 1 st  |
| A další... (Řekni PJ co potřebuješ)                      |       ??       |  ??   |

**Kontejner (Kon.):** Obsazené předměty s tímto označením zabírají místo v inventáři pouze tehdy, jsou-li v něm uschované. Při běžném použití žádné místo nezabírají. (Místo je zabíráno pouze předměty uschovanými uvnitř)

**Dalekohled:** Umožňuje lépe rozeznat věci v dálce.

**Dřevěný kabinet na lektvary:** Malý dřevěný kabinet do kterého se dá efektivně uschovat 10 lahviček s libovolným obsahem. 

!!! note "Uschované lahvičky"
	Všechny lahvičky v kabinetu jsou považovány za uschovaný předmět, i kdyby byl kabinet samotný mezi vybavenými předměty.

**Hák:** Hák se třemi nebo čtyřmi hroty. Vhodný pro uchycení lana.

**Kovová pouta:** Kovová pouta s řetězem. Vhodné na ruce i nohy.

**Kovový hřeb:** Kus kovu, který pokud zatlučen do libovolného mechanismu, může značně narušit jeho fungování. Vhodné také k zasekávání dveří. Odborná instalace vyžaduje kladivo.

**Kotlík na vaření:** Odolný cestovní kotlík, který lze využít k alchymii a jinému vaření.

**Křesadlo:** Užitečné k zapalování ohňů a pochodní. Použití křesadla při vypjatých situacích (například v boji) uspěje s pravděpodobností *1 z 6-ti*.

**Lahvička kyseliny:** Lahvička plná žíravé substance. Vhodná pro boj, nebo na rozpouštění drobných předmětů.  

- *Efekt:* Kyselina se prožere pěti centimetry organického materiálu nebo jedním centimetrem běžného kovu. 
- *Bojové užití:* Cíl pokrytý žíravou látkou obdrží *1k6* poškození za kolo po dobu *2 kol*. 

**Lahvička oleje:** Lahvička plná kluzké a hořlavé substance. Vhodná pro boj, nebo jako palivo do lucerny na *4 hodiny* (24 směn) 

- *Bojové užití:* Cíl pokrytý hořícím olejem obdrží *1k8* poškození za kolo po dobu *2 kol* nebo dokud není uhašen. 
- *Rozlitý olej:* Rozlitý olej hoří *1 směnu*.

**Lékárnička:** Sada obsahující nástroje a přípravky pro léčbu běžných zranění. 

- *Léčení:* použití trvá *1 směnu* a umožňuje vyléčit *2 životy denně*. (1 použití / cíl)

**Lucerna:** Poskytuje světlo v oblasti *9 metrů* a má posuvnou clonu, kterou lze světlo zakrýt nebo namířit jen jedním směrem. K fungování vyžaduje olej. 

**Nástroj:** Věci jako lopaty, vidle, krumpáče a jim podobné.

**Pochodeň:** Poskytuje světlo v okolí *9 metrů*. Hoří po dobu 1 hodiny (*6 směn*) a lze ji použít jako zbraň. Pokud je však pochodní zasažen nepřítel a nebo je pochodeň upuštěna na zem, existuje šance *1 z 6-ti*, že se zničí a zhasne. 

**Protijed (slabý):**  Slabý protijed ihned vyléčí slabou otravu. 

- *Trvání:* do první otravy nebo *6 směn*. (Co přijde dřív) 
- *Slabé jedy:* Jedy typu *I* nebo *II* a jedy monster , které umožňují záchranný hod s bonusem k hodu jsou považovány za slabé. 
- *Jiné jedy:* V případě silnějších jedů tento protijed nemá žádný účinek.

**Psací potřeby:** Sada psacích per, inkoustů, pečetního vosku a listů pergamenu pro běžné poznámky, nákresy či korespondenční účely. 

**Pytel kovových ježků:** Malé kovové bodce, které mohou být rozhozeny po zemi (plocha *3 x 3 metry*). Stvoření pohybující se postiženou oblastí stoupnou na bodec s pravděpodobností *2 z 6-ti*. Stvoření, které stoupne na bodec obdrží *1 poškození* a jeho *rychlost pohybu bude snížena na polovinu* po dobu *24 hodin* nebo dokud neobdrží magické léčení.

**Sedlová brašna / Pytel**: Vhodná pro uložení předmětu na koni či jiném stvoření. Kapacita *4 Sloty*.

- *Pytel:* Pokud používáno jako pytel, umožňuje nést větší množství předmětů v rukách a tím navýšit nosnost jedince.  
- *Sedlová brašna:* Osedlané stvoření podobné koni lze vybavit maximálně dvěma sedlovými brašnami. 

!!! note "Je to v pytli"
	Předměty v pytli nebo sedlové brašně jsou považovány za uschované předměty.

**Spacák:** Nutný pro přenocování v divočině nebo v kobkách. Nepřítomnost spacáku automaticky způsobuje *1 bod únavy* nezávisle na úspěchu přenocování v divočině.

**Stan:** Nutný pro přenocování ve špatných povětrnostních podmínkách. Nepřítomnost stanu automaticky způsobuje ve špatných podmínkách *1 bod únavy* nezávisle na úspěchu přenocování v divočině. V extrémně špatném počasí může znamenat i další postihy.

**Symbol patrona:** Nutný pro vykonávání náboženských aktivit.

**Truhla:** Úložný prostor se zámkem a klíčem.

- *Malá:* Kapacita *1 slot*.
- *Velká:* Kapacita *10 slotů*.

**Zápalky:** Užitečné k zapalování ohňů a pochodní. Použití při vypjatých situacích (například v boji) k úspěšnému zapálení dojde s pravděpodobností *5 z 6-ti*.

**Zásoby:** Zásoby reprezentují univerzální potřeby k přežití v divočině. 1 Kus zásob může představovat:  Příděl jídla pro 1 osobu na 1 den. Příděl vody pro 1 osobu na den. Příděl dřeva na oheň pro 1 osobu na den.

**Zlodějské náčiní:** Zlodějská sada pro odemykání zámků a jiné manipulace drobných mechanismů.

<img src="/assets/sep_line.png"/>

## Jedy

Hráči mohou mít v průběhu hry přístup k nejrůznějším jedům.

!!! note "Váha jedu"
	Jedna lahvička s jedem váží *1 slot*. Stejně jako lahvička lektvaru.

### Efekty jedů

Oběť otravy musí podstoupit *záchranný hod proti smrti* s modifikátorem závislým na síle jedu. Efekt samotného jedu pak závisí na úspěchu či neúspěchu v záchranném hodu a tom, jestli byl jed pozřen nebo vstoupil do těla zraněním.  

- **Pozření:** V případě pozření má cíl otravy šanci jed odhalit dřív než jej pozře a při konzumaci určité poškození obdrží i když uspěje v záchranném hodu.
- **Zranění:** V případě zranění cíl obdrží poškození pouze při neúspěchu v záchranném hodu.

### Aplikace jedu na zbraň

Aplikace na zbraň trvá *1 směnu*. Jednou lahvičkou jedu lze pokrýt *1 velkou nebo střední zbraň*, *2 malé zbraně* nebo *5 kusů munice*. 

**Efektivnost:** Po aplikaci jedu na zbraň je jed účinný po dobu *1 dne* nebo *1 zásahu* otrávenou zbraní. (co přijde dřív).

### Běžné jedy

| TYP  |   CENA   | zach. MOD. | ODHALENÍ*\** | prodleva  |  EFEKT*\** (U)  |    EFEKT (N)    |
| :--: | :------: | :--------: | :----------: | :-------: | :-------------: | :-------------: |
|  I   |  10 st   |     +6     |     80%      |  2k4 kol  | 5 hp poškození  | 10 hp poškození |
|  II  |  75 st   |     +5     |     65%      | 1k4+1 kol | 10 hp poškození | 20 hp poškození |
| III  |  300 st  |     +4     |     40%      |  1k2 kol  | 15 hp poškození | 30 hp poškození |
|  IV  |  800 st  |     +3     |     15%      |   Ihned   | 20 hp poškození | 40 hp poškození |
|  V   | 1 300 st |     +2     |      0%      |   Ihned   | 25 hp poškození | 50 hp poškození |

*\*Platí jen při konzumaci*

**Typ** - Číselný indikátor typu jedu. Vyšší typ značí silnější a dražší jed. 

**Zach. mod.** - Modifikátor k záchrannému hodu oběti. 

**Odhalení** - Šance oběti odhalit jed před konzumací.  

**Prodleva** - Doba, než jed začne působit 

**Efekt (U)** - Efekt při úspěšném hodu na záchranu v případě pozřeného jedu.  

**Efekt (N)** - Efekt při neúspěšném hodu na záchranu.

<img src="/assets/sep_line.png"/>

## Zvěř a povozy

**Nosnost tažných zvířat:** Tažná zvěř může dosáhnout až dvojnásobku své psané nosnosti. Avšak při překročení psané nosnosti se jejich hybnost sníží na polovinu.

<img src="/assets/sep_line.png"/>

### Lovecký pes

Domestikované plemeno vybírané především pro svou inteligenci a stopovací schopnosti.

**Lvl:** 1, **HP:** 6, **OČ:** 12, **ToHIT:** +1,  **Hybnost:** 18, **Z.Hod:** 14, **Morálka:** 10

**Útoky:** 1x Kousnutí *1k6*

**Speciální schopnosti:**

- *Stopování:* Čichem. Jakmile začne stopovat, je velmi obtížné jej svést z cesty. 
- *Na příkaz:* Trénovaný, aby útočil na příkaz majitele.

**Cena:** 17 st

<img src="/assets/sep_line.png"/>

### Válečný pes

Velké domestikované plemeno. Vybrané především pro svou velikost a svou divokou náturu.

**Lvl:** 2, **HP:** 11, **OČ:** 11, **ToHIT:** +2,  **Hybnost:** 12, **Z.Hod:** 14, **Morálka:** 11

**Útoky:** 1x Kousnutí *2k4*

**Speciální schopnosti:**

- *Brnění:* Trénován aby nosil brnění. (Lze dokoupit za *25 st*. Poskytuje extra *+2 OČ*) 
- *Na příkaz:* Trénovaný, aby útočil na příkaz majitele. 

**Cena:** 25 st

<img src="/assets/sep_line.png"/>

### Mula

Tvrdohlavý kříženec koně a osla.

**Lvl:** 2, **HP:** 9, **OČ:** 12, **ToHIT:** +1,  **Hybnost:** 12, **Z.Hod:** 16, **Morálka:** 9

**Útoky:** 1x Kopanec *1k4* nebo 1x Kousnutí *1k3*

**Speciální schopnosti:**

- *Lhostejný:* Nechá se zavést téměř kamkoli, dokonce i do podzemí. 
- *Defenzivní:* Může zaútočit pokud ohrožen, nemůže však být vycvičen k útoku.
- *Nosnost:* 20 Slotů

**Cena:** 30 st

<img src="/assets/sep_line.png"/>

### Jezdecký kůň

Lehce stavěný kůň určený pro rychlou jízdu.

**Lvl:** 2, **HP:** 9, **OČ:** 12, **ToHIT:** +1,  **Hybnost:** 24, **Z.Hod:** 14, **Morálka:** 7

**Útoky:** 2x Kopanec *1k4*

**Speciální schopnosti:**

- *Bojácný:* Pokud je napaden, tak uteče. 
- *Nenáročný:* Může přežít čistě na zeleni, tam kde je dostupná. 
- *Nosnost:* 30 Slotů

**Cena:** 75 st

<img src="/assets/sep_line.png"/>

### Tažný kůň

Vyšlechtěný kůň k tažení velké zátěže.

**Lvl:** 3, **HP:** 13, **OČ:** 12, **ToHIT:** +2,  **Hybnost:** 9, **Z.Hod:** 14, **Morálka:** 6

**Útoky:** 1x Kopanec *1k4* nebo 1x Kousnutí *1k3*

**Speciální schopnosti:**

- *Bojácný:* Pokud je napaden, tak uteče. 
- *Nosnost:* 45 Slotů

**Cena:** 40 st

<img src="/assets/sep_line.png"/>

### Válečný kůň

Vyšlechtěný kůň k síle a odvaze v boji. Vhodný pro krátké rychlé nájezdy a ne pro cestování na velké vzdálenosti.

**Lvl:** 3, **HP:** 13, **OČ:** 12, **ToHIT:** +2,  **Hybnost:** 12, **Z.Hod:** 14, **Morálka:** 9

**Útoky:** 2x Kopanec *1k6*

**Speciální schopnosti:**

- *Boj zblízka:* Při boji zblízka mohou jak jezdec tak kůň útočit naráz.
- *Nosnost:* 40 Slotů

**Cena:** 250 st

<img src="/assets/sep_line.png"/>

### Kárka

Dvoukolá kárka s velkou kapacitou.

**SP:** 2, **OČ:** 10, **Max hybnost:** 4, **Minimum zvířat:** 2 muly nebo 1 tažný kůň.

**Speciální schopnosti:**

- *Max nosnost:* (40) 80 Slotů (v závorce nosnost s minimem zvířat) 
- *Obtížný terén:* Tento typ vozidla muže cestovat pouze po udržovaných cestách.

**Cena:** 100 st

<img src="/assets/sep_line.png"/>

### Povoz

Čtyřkolový otevřený vůz

**SP:** 4, **OČ:** 10, **Max hybnost:** 4, **Minimum zvířat:** 4 muly nebo 2 tažné koně.

**Speciální schopnosti:**

- *Max nosnost:* (150) 250 Slotů (v závorce nosnost s minimem zvířat) 
- *Obtížný terén:* Tento typ vozidla muže cestovat pouze po udržovaných cestách.

**Cena:** 200 st

!!! note "SP: Životy struktur"
	Struktury nelze poškodit běžnými zbraněmi (meče, luky, sekery atd..). Avšak velká stvoření, kouzla a obléhací zbraně je poškodit mohou. Za každých *5 poškození*, které útokem způsobí obléhací zbraň, kouzlo nebo velká nestvůra. *Obdrží struktura 1 bod poškození*.

<img src="/assets/sep_line.png"/>

## Nájemná pomoc

Mimo výbavy, povozů a zvířat je také možné si najmout družníky. Proces najímaní družníků je popsán v sekci [Mezi dobrodružstvími -> Družníci](/Pravidla%20a%20procedury/Downtime/#druznici).

<img src="/assets/sep_line.png"/>
