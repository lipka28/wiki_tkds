# Tvorba postavy

<img src="/assets/sep_line.png"/>

<img src="/assets/Tvorba_postavy.png"/>

<img src="/assets/sep_line.png"/>

Pro tvorbu postavy budeš v první řadě potřebovat tužku a libovolný kus papíru, na který zaznamenáš statistiky své postavy. Alternativně můžeš použít nějaký z *deníků postavy*, které najdeš [zde](https://www.tkds.cz/). Jak budeš připraven, následuj tyto kroky.

## 1. Naházej si dovednosti a zaznač si modifikátory

Hoď si *5x 4k6(zahoď nejnižší číslo)* a výsledné hodnoty si přiřaď do dovedností dle vlastního uvážení. Připiš si modifikátory dovedností (více v kapitole [Dovednosti](Dovednosti.md)) a nakonec si poznač gramotnost danou tvým rozumem.

!!! tip "Alternativní pravidlo: Nahazování postav (Fesnův one-shot)"
    Pokud hráči přijde, že házel mizerně. Může si na místo svých naházených čísel rozmístit následující hodnoty dle vlastního uvážení: *17*, *15*, *12*, *9*, *8*.

!!! tip "Alternativní pravidlo: Pravděpodobná budoucí verze"
    Hoď si *5x 3k6* a výsledné hodnoty si přiřaď do dovedností dle vlastního uvážení. Navíc s každou dosaženou úrovní si můžeš k libovolné dovednosti přičíst *1* bod.

## 2. Vyber si rasu a povolání a zapiš si speciální schopnosti

Vyber si jednu z ras a zaznač si její název do svého deníku postavy. Zaznač si také povolání, které sis pro svou postavu vybral. Pak si poznamenej všechny zvláštní schopnosti, které tvá postava získala těmito výběry. Hoď si na životy v závislosti na vybraném povolání, zaznač si bonus k útoku a záchranný hod. Popřípadě učiň volbu u schopností, které to vyžadují. Nezapomeň také na hybnost a poznačit si, kolik můžeš umět jazyků.

!!! tip "Alternativní pravidlo: Životy na první úrovni (Fesnův one-shot)"
    Hráč začíná hru s tolika životy, kolik je maximum na kostce života jeho vybraného povolání modifikované výdrží.

!!! tip "Alternativní pravidlo: Jazyky"
    Hráč si nemusí vybírat své jazyky při tvorbě postavy. Na místo toho si jen poznačí, kolik jazyků se může naučit a po té, když se při hře setká z novým jazykem. Může říct, že ho umí a zapsat si ho jako známý jazyk.

## 3. Poznač si nosnost a nakup výbavu

Zaznač si svou nosnost (*10 + modifikátor síly* pro *vybavené* předměty a *18 + modifikátor síly* pro *uschované* předměty) a nakup si výbavu. Pokud tvá postava nic nezdědila, začíná s bohatstvím ve výši *3k6 x 10 stříbrných*. Za které si může nakoupit libovolnou výbavu z tabulek v kapitole [Vybavení a nosnost](/Gear/#vybaveni-a-nosnost). Pozor na tvé povolání a rasu, které mohou uvalovat restrikce na výbavu, kterou můžeš koupit nebo používat.

!!! warning "Pozor: Rozdělení předmětů"
	Dbej na rozdělení předmětů na vybavené a uschované.

## 4. Poznač si obranné číslo

Obranné číslo tvé postavy je stanoveno třemi faktory. A to konstantou *10*, *brněním*, které sis vybral v předchozím kroku, a modifikátorem *zručnosti*.

!!! note "Obranné číslo bez brnění"
	Pokud tvá postava nemá žádné brnění, její základní *OČ* je *10 + modifikátor zručnosti*.

## 5. Poznač si úroveň a zkušenostní body

Pokud nebylo stanoveno jinak, tvá postava začíná na *úrovni 1* s *0 zkušenostními body* a cílem *10 zkušenostních bodů* do další úrovně.

## 6. Původ a jméno

Zformuluj *1 větu*, která charakterizuje tvou postavu. Je-li to nutné pro kampaň, PJ může tuhle charakteristiku modifikovat. Když máš vše hotové, dej své postavě jméno.

!!! note "Přiklady charakteristik"
	Putující kovář se zálibou v nebezpečí. Mág hledající nesmrtelnost. Válečný veterán s dobrým srdcem....

<img src="/assets/sep_line.png"/>
