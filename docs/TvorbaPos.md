# Tvorba postavy

<img src="/assets/char_create.webp" style="zoom:100%;" />

Pro tvorbu postavy budeš v první řadě potřebovat tužku a libovolný kus papíru, na který zaznamenáš statistiky své postavy. Alternativně můžeš použít nějaký z *deníků postavy*, které najdeš [zde](https://www.tkds.cz/). Jak budeš připraven, následuj tyto kroky.

## 1. Naházej si dovednosti

Jdi dovednost po dovednosti, v pořadí jakém si usmyslíš. Na každou dovednost si hoď *3k6* a výsledek si zaznač.

!!! Note "Doporučené pořadí házení dovedností"
    Síla, Zručnost, Výdrž, Rozum, Osobnost

## 2. Vyber si rasu a povolání

Vyber si jednu z ras a jedno povolání dobrodruha a zaznač si jejich název do svého deníku postavy. Mysli na to, že některé rasy mají minimální požadavek na specifické dovednosti aby sis je mohl vybrat a některá povolání jsou přístupná jen některým rasám. Pokud ti vybraná rasa nějak modifikuje tvoje dovednostní body, zaznač si tyto modifikace.

!!! note "Speciální rasy ve Starém světě"
    Speciální rasy Starého světa si mohou vybrat pouze hráči, kterým jejich první postava v aktuální kampani zemřela. Každá hráč dostane tuhle příležitost jen 1x za kampaň. Ve skupině nesmí být více členů ze stejnou speciální rasou.

## 3. Zaznač si modifikátory dovedností a gramotnost.

Zaznač si modifikátory dovedností (více v kapitole [Dovednosti](Dovednosti.md)). Také si nezapomeň zapsat gramotnost danou tvým rozumem.

## 4. Zaznač si modifikátor zásahu, záchranný hod a nosnost

Zaznač si modifikátor zásahu (*0*) a záchranný hod (*16*). Případně si zaznač i bonusy pro útok na blízko (modifikátor síly) a na dálku (modifikátor zručnosti). Dále si zaznačit svou nosnost (*10 + modifikátor síly* pro *vybavené* předměty a *18 + modifikátor síly* pro *uschované* předměty).

## 5. Naházej si životy

Hoď *1k4+1k6* a přičti modifikátor výdrže. To jsou tvé životy. Každá postava začíná minimálně s *1* životem.

!!! note "Proč 1k4+1k6?"
    *1k4* reprezentuje zdraví běžného netrénovaného humanoida a *1k6* představuje schopnost přežít dobrodruha 1. úrovně.

## 6. Zaznač si schopnosti tvého povolání a rasy

Zaznač si všechny zvláštní schopnosti, které tvá postava získala výběrem rasy a povolání. Popřípadě učiň volbu u schopností, které to vyžadují. Nezapomeň také na jazyky a hybnost danou tvou rasou.

## 8. Nakup si výbavu

Tvá postava (pokud nic nezdědila) začíná s bohatstvím ve výši *3k6 * 10 stříbrných*. Za které si může nakoupit libovolnou výbavu z tabulek v kapitole [Vybavení a nosnost](/Gear/#vybaveni-a-nosnost). Pozor na tvé povolání a rasu, které mohou uvalovat restrikce na výbavu, kterou můžeš koupit nebo používat.

!!! warning "Pozor: Rozdělení předmětů"
	Dbej na rozdělení předmětů na vybavené a uschované.

## 9. Poznač si obranné číslo

Obranné číslo tvé postavy je stanoveno dvěma faktory. A to *brněním*, které sis vybral v předchozím kroku a modifikátorem *zručnosti*.

**Obranné číslo bez brnění**
Pokud tvá postava nemá žádné brnění, její základní *OČ* je *10* (Před modifikací zručností)

## 10. Poznač si úroveň, zkušenostní body a pojmenuj svou postavu

Pokud nebylo stanoveno jinak, tvá postava začíná na *úrovni 1* s *0 zkušenostními body* a cílem *10 zkušenostních bodů* do další úrovně. Když máš vše hotové dej své postavě jméno.
