# Tvorba postavy

<img src="/assets/sep_line.png"/>

<img src="/assets/Tvorba_postavy.png"/>

<img src="/assets/sep_line.png"/>

Pro tvorbu postavy budeš v první řadě potřebovat tužku a libovolný kus papíru, na který zaznamenáš statistiky své postavy. Alternativně můžeš použít nějaký z *deníků postavy*, které najdeš [zde](https://www.tkds.cz/). ==TODO: Nový odkaz== Jak budeš připraven, následuj tyto kroky.

## 1. Dovednosti, výběr rasy a specializace

Ke všem svým dovednostem si zapiš hodnotu *-1*. V následujících krocích si budeš vybírat *rasu* a *specializaci* a na základě nich modifikovat své dovednosti. V rámci žádného z následujících kroků si nesmíš přidat do jednotlivé vědomosti více jak 1 bod.

- Vyber si *rasu*, zapiš si její název do deníku postavy a modifikuj dovednosti své postavy tak jak ti udává vybraná rasa.
- Vyber si *specializaci* dobrodruha, zapiš si její název do deníku postavy a modifikuj dovednosti své postavy tak jak ti udává vybraná specializace.
- Jako závěrečný krok určení dovedností tvé postavy si ještě rozděl *3* dovednostní body.

Co všechno tvé dovednosti ovlivňují se můžeš dozvědět v kapitole [Dovednosti](Dovednosti.md)

!!! Example "Náhodné dovednosti (Varianta)"
    Někteří zkušenější hráči se mohou chtít nechat překvapit tím co vlastně budou hrát. Pro náhodné vygenerování dovedností hoď *1k20* za každou dovednost (popořadě). Od nejvyššího čísla po nejmenší pak přiřazuj následující hodnoty: *2*, *1*, *1*, *0*, *-1*, *-1*.  To jsou tvé dovednostní body. Ty už dále nejsou nijak modifikovány ani výběrem rasy či specializace.

## 2. Životy a magie

Poznač si počáteční životy a magii. Jsou popsány v tabulce postupu tebou vybraného povolání a u rasy, kterou sis vybral.

## 3. Schopnosti

Zapiš si všechny schopnosti získané výběrem rasy a specializace. Případně učiň volbu u schopností které to vyžadují.

## 4. Nakup výbavu

Postava na první úrovni začíná se *150 stříbrnými*. Za ty si může postava nakoupit výbavu. Jakou výbavu máš na výběr, a jak je to s nosností tvé postavy se dozvíš [zde](/Gear/#vybaveni-a-nosnost). Pozor na tvé povolání a rasu, které mohou uvalovat restrikce na výbavu, kterou můžeš koupit nebo používat.

## 5. Poznač si obranné číslo

Obranné číslo tvé postavy je stanoveno tvou zbrojí a je modifikováno obratností.

!!! note "Obranné číslo bez brnění"
	Pokud tvá postava nemá žádné brnění, její základní *OČ* je většinou *10 + modifikátor obratnosti*.

## 6. Poznač si úroveň a zkušenostní body

Pokud nebylo stanoveno jinak, tvá postava začíná na *úrovni 1* s *0 zkušenostními body* a cílem *15 zkušenostních bodů* do další úrovně.

## 7. Původ a jméno

Dej své postavě jméno a zformuluj aspoň *jednu výstižnou větu*, která charakterizuje tvou postavu. Když máš vše hotové, můžeš začít hrát.

!!! note "Přiklady charakteristik"
	Putující kovář se zálibou v nebezpečí. Mág hledající nesmrtelnost. Válečný veterán s dobrým srdcem....

<img src="/assets/sep_line.png"/>
