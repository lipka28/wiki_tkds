# Tvorba postavy

<img src="/assets/sep_line.png"/>

<img src="/assets/Tvorba_postavy.png"/>

<img src="/assets/sep_line.png"/>

Pro tvorbu postavy budeš v první řadě potřebovat tužku a libovolný kus papíru, na který zaznamenáš statistiky své postavy. Alternativně můžeš použít nějaký z *deníků postavy*, které najdeš [zde](https://www.tkds.cz/). ==TODO: Nový odkaz== Jak budeš připraven, následuj tyto kroky.

## 1. Naházej si dovednosti a zaznač si modifikátory

Vyber si zda chceš svou postavu *objevit* nebo *vytvořit*. Vybírej s rozmyslem, jelikož budeš muset se svým rozhodnutím žít. Minimálně tak dlouho jak bude žít tvá postava.

- **Objevit:** Dovednosti objevených postav jsou v podstatě náhodné. Zato však mohou být jejich dovednosti daleko vyšší (ale i nižší) než u vytvořených postav. Chceš-li objevit svou postavu, hoď si na každou dovednost v pořadí *Síla*, *Obratnost*, *Zručnost*, *Vytrvalost*, *Vzdělání* a *Osobnost* *3k6* a zapiš si výsledky, tak jak ti vyšli.
- **Vytvořit:** Dovednosti vytvořených postav jsou vcelku průměrné, hráč má ale absolutní kontrolu nad jejich přiřazením. Chceš-li si vytvořit postavu, přiděl si čísla *14*, *12*, *11*, *10*, *9* a *7* do svých dovedností dle vlastního uvážení.

Když máš dovednosti, připiš si k nim modifikátory (více v kapitole [Dovednosti](Dovednosti.md)) a nakonec si poznač gramotnost a počet ovládaných jazyků (není třeba specifikovat předem), dané tvým rozumem.

## 2. Vyber si rasu a povolání a zapiš si speciální schopnosti

Vyber si jednu z ras a zaznač si její název do svého deníku postavy. Zaznač si také povolání, které sis pro svou postavu vybral. Pak si poznamenej všechny zvláštní schopnosti, které tvá postava získala těmito výběry. Poznač si životy v závislosti na vybraném povolání, zaznač si bonus k útoku a záchranné hody. Popřípadě učiň volbu u schopností, které to vyžadují. Nezapomeň také na hybnost a vrozené jazyky.

## 3. Nakup výbavu

Pokud tvá postava nic nezdědila, začíná hru s bohatstvím ve výši *3k6 x 10 stříbrných*. Za které si může nakoupit libovolnou výbavu. Jakou výbavu si můžeš koupit a co všechno se počítá do *10-ti* slotů, které uneseš se dozvíš [zde](/Gear/#vybaveni-a-nosnost). Pozor na tvé povolání a rasu, které mohou uvalovat restrikce na výbavu, kterou můžeš koupit nebo používat.

## 4. Poznač si obranné číslo

Obranné číslo tvé postavy je stanoveno třemi faktory. A to konstantou *10*, *brněním*, které sis vybral v předchozím kroku, a modifikátorem *obratnosti*.

!!! note "Obranné číslo bez brnění"
	Pokud tvá postava nemá žádné brnění, její základní *OČ* je *10 + modifikátor obratnosti*.

## 5. Poznač si úroveň a zkušenostní body

Pokud nebylo stanoveno jinak, tvá postava začíná na *úrovni 1* s *0 zkušenostními body* a cílem *10 zkušenostních bodů* do další úrovně.

## 6. Původ a jméno

Dej své postavě jméno a zformuluj aspoň *jednu výstižnou větu*, která charakterizuje tvou postavu. Když máš vše hotové, můžeš začít hrát.

!!! note "Přiklady charakteristik"
	Putující kovář se zálibou v nebezpečí. Mág hledající nesmrtelnost. Válečný veterán s dobrým srdcem....

<img src="/assets/sep_line.png"/>
