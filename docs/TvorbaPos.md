# Tvorba postavy

<img src="/assets/char_create.webp" style="zoom:100%;" />

Pro tvorbu postavy budeš v první řadě potřebovat tužku a libovolný kus papíru, na který zaznamenáš statistiky své postavy. Alternativně můžeš použít nějaký z *deníků postavy*, které najdeš [zde](https://www.tkds.cz/). Jak budeš připraven, následuj tyto kroky.

## 1. Naházej si dovednosti

Jdi dovednost po dovednosti, v pořadí jakém si usmyslíš. Na každou dovednost si hoď *3k6* a výsledek si zaznač.

!!! Note "Doporučené pořadí házení dovedností"
    Síla, Zručnost, Výdrž, Rozum, Osobnost

## 2. Vyber si rasu a povolání

Vyber si jednu z ras a jedno povolání dobrodruha a zaznač si jejich název do svého deníku postavy. Mysli na to, že některé rasy mají minimální požadavek na specifické dovednosti aby sis je mohl vybrat a některá povolání jsou přístupná jen některým rasám.

!!! note "Speciální rasy ve Starém světě"
    Speciální rasy Starého světa si mohou vybrat pouze hráči, kterým jejich první postava v aktuální kampani zemřela. Každá hráč dostane tuhle příležitost jen 1x za kampaň. Ve skupině nesmí být více členů ze stejnou speciální rasou.

## 3. Zaznač si modifikátory dovedností a gramotnost.

Zaznač si modifikátory dovedností (více v kapitole [Dovednosti](Dovednosti.md)). Také si nezapomeň zapsat gramotnost danou tvým rozumem.

## 4. Zaznač si útočné číslo, záchranný hod a nosnost

Zaznač si útočné číslo (0) a záchranný (16). Případně si zaznač i bonusy pro útok na blízko (modifikátor síly) a na dálku (modifikátor zručnosti). Dále si zaznačit svou nosnost (8 + modifikátor síly pro vybavené předměty a 15 + modifikátor síly pro uschované předměty).

## 5. Naházej si životy

Hoď *1k4+1k6* a aplikuj modifikátor za výdrž. To jsou tvé životy. Každá postava začíná minimálně s 1 životem.

!!! note "Proč 1k4+1k6?"
    1k4 reprezentuje zdraví běžného humanoida a 1k6 představuje schopnost dobrodruha 1. úrovně přežít.

## 6. Zaznač si schopnosti tvého povolání a rasy

Zaznač si všechny zvláštní schopnosti, které tvá postava získala výběrem rasy a povolání. Popřípadě učiň volbu u schopností, které to vyžadují. Nezapomeň také na hybnost danou tvou rasou.

**Jazyky:** Poznač si také jazyky získané výběrem rasy a povolání.

## 8. Nakup si výbavu

Tvá postava (pokud nic nezdědila) začíná s bohatstvím ve výši *3k6 * 10 stříbrných*. Za které si může nakoupit libovolnou výbavu z tabulek v kapitole [Vybavení a nosnost](/Gear/#vybaveni-a-nosnost).

!!! warning "Pozor: Omezení na výbavu"
	Tvé povolání může mít omezení vztahující se k výbavě, kterou můžeš používat.

!!! warning "Pozor: Rozdělení předmětů"
	Dbej na rozdělení předmětů na vybavené a uschované pokud je to třeba.

## 9. Poznač si obranné číslo

Obranné číslo tvé postavy je stanoveno dvěma faktory. A to *brněním*, které sis vybral v předchozím kroku a modifikátorem *zručnost*.

**Obranné číslo bez brnění**
Pokud tvá postava nemá žádné brnění, její základní *OČ* je *10* (Před modifikací zručností)

## 10. Poznač si úroveň a zkušenostní body

Pokud nebylo stanoveno jinak, tvá postava začíná na *úrovni 1*, *0 zkušenostními body* a cílem *10 zkušenostních bodů* do další úrovně.

## 11. Pojmenuj svou postavu

A konečně, vyber jméno pro svou postavu. Hurá! Nyní si připraven/a na dobrodružství!

## 12. Vymysli si původ (Optional)

==přepsat na bond systém podobný 5e==

Někteří hráči mohou chtít o svých postavách vědět něco víc než jen jakou mají sílu a odolnost a zda se umí ohánět mečem nebo sekerou. Takoví hráči si mohou vytvořit krátký příběh o původu své postavy. Tento příběh by měl ale splňovat následující body.:

- **Hratelný:** Tvůj příběh by měl být tzv. "hratelný". Nezapomeň do něj zakomponovat věci, které si myslíš že by mohli být relevantní pro aktuální kampaň a které by PJ mohl použít. Dobré je třeba propojit svůj příběh s herním světem. Například, že se tvá postava zná s nějakým relevantním NPC nebo že třeba byl/je členem nějaké významné frakce. 
- **Krátký a k věci:** Tvůj příběh by měl být krátký a k věci. Odstavec, maximálně 2 jsou více jak dostačující. Úplně nejlepší je prezentovat svůj příběh formou odrážek. Nikdo nebude číst několika stránkové stěny textu. 
- **Ne-heroický:** Hrdinou se člověk nenarodí, ale stane. Hrdinství je něco, co si tvá postava musí zasloužit během hry. Nedává tedy smysl, aby příběh o původu tvé postavy byl plný velkých činů a slávy.

!!! note "Bonusy za původ"
    PJ může postavě poskytnout extra výbavu či speciální schopnosti v závislosti na popsaném původu.

---

