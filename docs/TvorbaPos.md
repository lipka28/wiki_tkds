# Tvorba postavy

<img src="/assets/sep_line.png"/>

<img src="/assets/char_create.webp" style="zoom:100%;" />

<img src="/assets/sep_line.png"/>

Pro tvorbu postavy budeš v první řadě potřebovat tužku a libovolný kus papíru, na který zaznamenáš statistiky své postavy. Alternativně můžeš použít nějaký z *deníků postavy*, které najdeš [zde](https://www.tkds.cz/). Jak budeš připraven, následuj tyto kroky.

## 1. Naházej si dovednosti a zaznač si modifikátory

Jdi dovednost po dovednosti, v pořadí *Síla*, *Zručnost*, *Výdrž*, *Rozum* a *Osobnost*. Na každou dovednost si hoď *3k6* a výsledek si zaznač. Pokud chceš, můžeš *1x* prohodit hodnoty dvou libovolných dovedností. Připiš si modifikátory dovedností (více v kapitole [Dovednosti](Dovednosti.md)) a nakonec si poznač gramotnost danou tvým rozumem.

!!! note "Špatné postavy"
    Pokud má naházená postava každou statistiku hodnoty 8 nebo méně, a nebo má více jak 2 statistiky s hodnotou 6-či méně. Hráč může hodnoty zahodit a naházet nové.

!!! tip "Alternativní pravidlo: Nahazování postav (Fesnův one-shot)"
    Hráč si nahází *5 x 4k6(zahoď nejnižší číslo)* a každý hod si poznačí. Následně si může naházené hodnoty rozdělit do dovedností jak uzná za vhodné. Alternativně, pokud hráči přijde, že házel mizerně. Může si na místo svých naházených čísel rozmístit následující hodnoty dle vlastního uvážení: *17*, *15*, *12*, *9*, *8*.

## 2. Vyber si rasu a specializaci a zapiš si speciální schopnosti

Vyber si jednu z ras, pro kterou splňuješ podmínky, a zaznač si její název do svého deníku postavy. Zaznač si také výchozí specializaci jak popsáno v detailech rasy. Pak si poznamenej všechny zvláštní schopnosti, které tvá postava získala tímto výběrem. Hoď si na životy a zaznač si bonus k útoku a záchranný hod. Popřípadě učiň volbu u schopností, které to vyžadují. Nezapomeň také na jazyky a hybnost dané tvou rasou.

!!! tip "Alternativní pravidlo: Životy na první úrovni (Fesnův one-shot)"
    Hráč začíná hru s tolika životy, kolik je maximum na kostce života jeho vybraného povolání modifikované výdrží.

## 3. Poznač si nosnost a nakup výbavu

Zaznač si svou nosnost (*10 + modifikátor síly* pro *vybavené* předměty a *18 + modifikátor síly* pro *uschované* předměty) a nakup si výbavu. Pokud tvá postava nic nezdědila, začíná s bohatstvím ve výši *3k6 x 10 stříbrných*. Za které si může nakoupit libovolnou výbavu z tabulek v kapitole [Vybavení a nosnost](/Gear/#vybaveni-a-nosnost). Pozor na tvé specializace a rasu, které mohou uvalovat restrikce na výbavu, kterou můžeš koupit nebo používat.

!!! warning "Pozor: Rozdělení předmětů"
	Dbej na rozdělení předmětů na vybavené a uschované.

## 4. Poznač si obranné číslo

Obranné číslo tvé postavy je stanoveno třemi faktory. A to konstantou *10*, *brněním*, které sis vybral v předchozím kroku, a modifikátorem *zručnosti*.

!!! note "Obranné číslo bez brnění"
	Pokud tvá postava nemá žádné brnění, její základní *OČ* je *10 + modifikátor zručnosti*.

## 5. Poznač si úroveň a zkušenostní body

Pokud nebylo stanoveno jinak, tvá postava začíná na *úrovni 1* s *0 zkušenostními body* a cílem *10 zkušenostních bodů* do další úrovně.

## 6. Původ a jméno

Zformuluj *1 větu*, která charakterizuje tvou postavu. Je-li to nutné pro kampaň, PJ může tuhle charakteristiku modifikovat. Když máš vše hotové, dej své postavě jméno.

!!! note "Přiklady charakteristik"
	Putující kovář se zálibou v nebezpečí. Mág hledající nesmrtelnost. Válečný veterán s dobrým srdcem....

<img src="/assets/sep_line.png"/>
