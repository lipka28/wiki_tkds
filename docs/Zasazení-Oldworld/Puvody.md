# Původy

Následuje 20 původů, ze kterých mohou hráči vybírat. Každý původ obsahuje popis, popisující základní kompetence a někdy i speciální schopnosti. Extra výbavu a také formující volbu, která může rozšířit kompetence postavy, přidat další výbavu či speciální schopnost.

!!! note "Původy jiných ras"
    Některé původy jsou jiných ras. Tyto původy navíc obsahují výchozí dovednostní body pro naházení dovedností, které přepisují dovednostní body pro tvorbu lidské postavy.

<img src="/assets/sep_line.png"/>

## Akolyta

*Ať už životní tragédie nebo něco jiného tě dohnalo k jednomu z deseti říšských náboženských kultů. Studiem jejich praktik si se spoustu naučil. Osvojil sis znalosti Říšské historie a rituály spjaté s tvým náboženstvím. Občas máš pocit, že tě tvůj bůh opravdu slyší. Putuješ po říši a nabízíš své služby tam kde jsou třeba.*

**Modlitby a žádosti o pomoc:** Jakékoliv stvoření, se může pomodlit ke svému bohu a doufat v zázrak. V některých vzácných případech mu bude i vyhověno. U akolyty žádající o zázrak (ve sféře vlivu svého patrona), podpořený patřičnou obětí, je pravděpodobnost vyhovění však podstatně vyšší (Dle uvážení strážce může vyhodnocení začínat jako hod štěstí a dále se rozvíjet dle vztahu mezi akolytou a patronem).

**Extra výbava:** Cestovní hůl (1k6), Kniha modliteb, Symbol patrona (Ve tvých rukách 1x denně *Zahnat*), Kněžská róba (pokud oblečená tak *zanedbatelná*). Kadidlo (3 použití)

**Zahnat:** Vytvoří stříbrný kruh o průměru 10 metrů, který jeden tebou zvolený druh stvoření, nemůže překročit.

!!! note "Projevy zázraků"
    Zázraky nejsou tak spontánní, výbušné a ani tak předvídatelné jako použití magie. V porovnání s magií jsou však bezpečnější. Zázraky jsou převážně nenápadné. Jako: rychleji se hojící zranění, tvá zbraň najednou ubližuje určitým typům nepřátel více nebo třeba tvé cestě lodí přeje vítr.

**Formující volba:** Jakému bohu sloužíš?

| **Bůh**  | **Sféry** vlivu                   | **Symbol**                                | **Vhodné oběti**                                    |
| -------- | --------------------------------- | ----------------------------------------- | --------------------------------------------------- |
| Manann   | Moře, oceány, Pustiny             | Pěticípá koruna / Vlny                    | Ryby, drahokamy, zlato                              |
| Morr     | Smrt a sny                        | Havran / Černá růže                       | Stříbrné mince, kadidlo, svíčky                     |
| Myrmidia | Strategická válka, Tilea, Estalia | Kopí za štítem s orlicí / Lev / Slunce    | Kopí, štíty, sliby věrnosti, trofeje                |
| Ranald   | Podvody, zloději, štěstí, chudina | Ruka s překříženými prsty / "X"           | Karty, mince, kostky, jídlo                         |
| Rhya     | Plodnost, život, léto             | Svazek obilí / Luk a Šíp                  | První sklizeň, pšenice, ovoce                       |
| Shallya  | Milosrdenství a léčení            | Holubice / Srdce s kapkou krve            | Jídlo, léky, mince                                  |
| Sigmar   | Říše, Reikland, Civilizace        | Válečné kladivo / Dvouocasá kometa        | Kladiva, mince, jídlo                               |
| Taal     | Divoká příroda, jaro, Talabecland | Parohy / Jelení lebka                     | Ponechaná divoká země, první zabití z lovu, zvířata |
| Ulric    | Válka, zima, vlci, Middenland     | Bílý vlk                                  | Zbraně, trofeje, pivo, vlčí nory                    |
| Verena   | Učení, spravedlnost, moudrost     | Sova / Váhy (někdy vyobrazované jako meč) | Knihy, vědomosti, spravedlivé činy                  |

<img src="/assets/sep_line.png"/>

## Alchymista

*Nikdy si nebyl dostatečně odvážný na to, aby si se ponořil do studia magie. Na místo toho si se radši věnoval studiu alchymie u zlatého řádu. Vyznáš se v přírodních vědách a máš rozsáhlý přehled o nerostech, bylinách a jiných materiálech potřebných pro alchymii, a o tom jak je získat.*

**Alchymistický um:** Alchymista disponuje [nevyvinutým čarodějnickým zrakem](/Zasazení-Oldworld/Magie/#carodejnicky-zrak). Navíc když se zúčastní *hlídkové akce zásobování*, mimo standardního bonusu, posílí hod na získané zásoby o *+1k4*. Může také rozhodnout kolik z nalezených zásob jsou opravdu zásoby a kolik z nich je alchymistický materiál. (minimálně 1 maximálně 1/2 z celkového množství).

**Extra výbava:** Nůž (1k6), Kniha na recepty, Cestovní alchymistické nástroje, Tužka (*zanedbatelná*)

**Formující volba:** Jakému odvětví alchymie se věnuješ?

- **Přírodní:** Léky, jedy a jiné výrobky z darů přírody jsou tvé gró. Do své počáteční výbavy (a knihy na recepty) získáváš *Jed z vlčího moru* (1 použití) - Po konzumaci zabije stvoření o velikost člověka do 10-ti minut.
- **Industriální:** Preferuješ industriální aplikaci alchymie. Jako je střelný prach nebo různá rozpouštědla. Do své počáteční výbavy (a knihy na recepty) získáváš *Soudek střelného prachu* (*neskladný*).
- **Vyšší alchymie:** Chceš se přiblížit alchymii, tak jak ji praktikují čarodějové. Ovládáš jazyk *magick* a ke své počáteční výbavě (a knihy na recepty) navíc získáváš *Homunkulus* (3 BO, 4 SIL, 13 HBI, 5 VUL) - Asi 20 čísel vysoká keramická replika tebe samého, nucena tě poslouchat na každé slovo. Bytostně nenávidí ti takhle sloužit a při každé příležitosti si zahořkle stěžuje. Jakékoliv poškození, které je uděleno tomuto homunkulovi, je uděleno i tobě.

<img src="/assets/sep_line.png"/>

## Bretonijský rytíř

*Jsi bretonijský paladin putující světem s jasným cílem. Být v očích Panní jezera hoden napít se z grálu života a stát se tak jedním z legendárních rytířů svatého grálu. Aby byl rytíř hoden pozornosti Paní jezera. Musí se řídit rytířským kodexem:*

- *Sloužit Paní jezera a ochraňovat její dobré jméno.*
- *Ochraňovat své panství a vše co na něm žije.*
- *Ochraňovat slabé a bojovat za pořádek.*
- *Postavit se nepřátelům narušující mravnost a pořádek.*
-  *V boji se nevzdávat dokud není nepřítel poražen.*
- *Nikdy nezradit přítele nebo spojence.*
- *Chovat se čestně a zdvořile.*

**Boj jako obživa:** Tvé počáteční BO je vyšší o 1k4.

**Extra výbava:** Krátký meč (1k6), Jezdecké kopí (1k10, *neskladné*, na zvířeti je jednoruční a s rozjezdem je útok posílen o +1k10), Štít (+1 brnění), Lehká zbroj (1 brnění, pokud neoblečena tak *neskladná*), Přilba

**Formující volba:** Jakého sis oblíbil koně?

- **Ellyrionský bělák:** Nádherný bílý kůň z Elfích ostrovů Ulthuan. Vysoce inteligentní, rozumí jednoduchým příkazům a má instinktivní smysl pro nebezpečí. (6 BO, +4 Sloty)
- **Bretonijský válečný:** Impozantní zvíře vyšlechtěné pro boj. (8 BO, kopyta 1k10+1k10, +2 Sloty)
- **Říšský horkokrevný:** Velmi rychlý a hbitý kůň. (4 BO, 16 HBI, +3 Sloty, Při prchání nemusí házet na záchranu HBI)

<img src="/assets/sep_line.png"/>

## Čarodějný učeň

*Tvůj mistr ti předal snad už úplně všechno. Pomohl ti ovládnout tvůj čarodějný zrak, naučil tě jazyk Magick a ukázal ti divy magie. Teď už je jen na tobě, aby sis našel své místo na světě a dodal význam svému jménu.*

**Student magie:** Jako student magie máš [rozvinutý čarodějnický zrak](/Zasazení-Oldworld/Magie/#carodejnicky-zrak) a umíš si do své mysli ukládat kouzla (permanentně snižuje VUL o 1). Takto uložená kouzla nevyžadují čtení z magického grimoáru pro seslání, a také můžeš na základě těchto kouzel vytvářet svitky nebo další psané kopie bez ztráty původního kouzla. Kouzla však již nelze z paměti "odmazat" nebo "přepsat". Pokud si přeješ, kouzlo získané z formující volby můžeš již mít takto uloženo.

**Extra výbava:**  Dřevěná tyč (1k6), Psací potřeby a pergamen, Svíčky (6 použití), Magický grimoár (kouzlo dle formující volby)

**Formující volba:** Na jakou magii jsi se při studiích specializoval?

- **Aqshy (Oheň, červená):** V tvém grimoáru je zapsané kouzlo *Ohnivá stěna* - Vytvoří rovnou stěnu z ohně dlouhou až 10 metrů a vysokou až 3 metry.
- **Azyr (Nebesa, modrá):** V tvém grimoáru je zapsané kouzlo *Kontrola počasí* - Můžeš změnit jaký typ počasí zrovna je, nemáš však nad ním hlubší kontrolu. 
- **Ghur (Bestie, hnědá):** V tvém grimoáru je zapsané kouzlo *Proměna ve zvíře* - Ty a vše co máš na sobě se změní do podoby běžného zvířete.
- **Ghyran (Život, zelená):** V tvém grimoáru je zapsané kouzlo *Léčení* - Dotykem zaceluje rány a léčí zlomeniny. Také léčí 1k4 SIL (1x denně za stvoření).
- **Hysh (Světlo, bílá):** V tvém grimoáru je zapsané kouzlo *Světlo* - Očaruje předměty aby vydával jasné světlo. (Osvětluje oblast o 10-ti metrech)
- **Chamon (Železo, žlutá):** V tvém grimoáru je zapsané kouzlo *Průchod* - Vytvoříš dočasný průchod skrz dřevo, cihlu či kámen.
- **Shyish (Smrt, fialová):** V tvém grimoáru je zapsané kouzlo *Poslední slova* - Jedenkrát přivolá zpět duši čerstvě mrtvého jedince (do 24 hodin). Přivolaná duše nemůže dělat nic jiného než komunikovat. Zodpoví 3 otázky.
- **Ulgu (Stín, šedá):** V tvém grimoáru je zapsané kouzlo *Vizuální iluze* - Vytvoří němou nepohyblivou iluzi o velikosti běžné místnosti dle tvé představy.

<img src="/assets/sep_line.png"/>

## Felčar

*Balancuješ na hraně mezi léčitelem a řezníkem. Jsou ti známy všechna tajemství lidského těla, ale uvědomuješ si i jeho nedostatky. Ze  správnými nástroji život a smrt jen bezvýznamná slova.*

**Léčitel:** Tebou poskytnutá léčení (běžnými metodami) je o 1 účinější (například léčení 1 SIL obvazy se stane 2 SIL). Také svou péčí dokážeš urychlit léčbu dlouhodobých zranění.

**Extra výbava:**  Amputační "nůž" (1k6), Kovová injekční stříkačka, Obvazy (3 použití léčí 1 SIL), Provaz (5 metrů), Zakrvácené lékařská zástěra (*Zanedbatelná*).

**Formující volba:** Kde bylo tvé poslední lékařské působení?

- **Vojenský doktor:** Neustále vystavení potencionálním nepřátelům, tě naučilo být připraven na všechno. Ke své výbavě získáváš navíc kuši (1k8, *neskladná*, pomalá).
- **Městský doktor:** Jako poskytovateli velmi užitečné služby si bohatství města našlo cestu i do tvé pokladnice. Získáváš navíc 3k6 šilinků.
- **Vesnický felčar:** Na vesnici často lidé platí vším co zrovna mají a někdy je všechno co mají jen dobré slovo. Získáváš slepci (1 BO, 2 Všechny statistiky, nebojuje) a jsi naprosto uctívaný ve své vesnici (tvá volba, která vesnice to je)

<img src="/assets/sep_line.png"/>

## Hraničář

*Ochránci sklizně, obrana proti škůdcům, zlodějům a šelmám. Pozice velké cti, dokud trvá. Mnozí hraničáři však dlouho nevydrží.*

**Boj jako obživa:** Tvé počáteční BO je vyšší o 1k4.

**Extra výbava:** Prak (1k4), Sekyrka (1k6), Brigandina (1 brnění, *neskladná*), Pochodeň (3 použití), Dalekohled

**Formující volba:** Jaký nástroj ti již nesčetněkrát zachránil život?

- **Bič z Krvemějky:** (1k8, větší) Při způsobení *kritického poškození* se napije soupeřovi krve. Další útok tím získává vlastnost *plošné*.
- **Rachotidlo:** Krabička s kličkou. Její otáčení působí ohromný rámus, který vyděsí většinu neinteligentních stvoření.
- **Kotvící kámen:** Kámen, který při dopadu na zem magicky sváže nejbližší stvoření (které není větší jak vlk).
- **Sluneční tyč:** Tyč, která při aktivaci poskytuje spoustu slunečního světla a tepla podobu až 1 hodiny. (1 použití, *Dobíjení:* Nechej na silném slunečním světle celý den).

<img src="/assets/sep_line.png"/>

## Hrobník

*Jsi pastýřem umírajících. Nasloucháš posledním šepotům mrtvých, jak  klesají do chladné země. Víš, že abychom plně oslavili dar života,  musíme také dobře uctít jeho konec.*

**Dotyk Shyish:** Tvá dlouholetá, i když nevědomá, blízkost magickému větru Shyish způsobila, že tě mrtví považují za jednoho ze svých.

**Extra výbava:** Lopata (1k6, *neskladná*), Lucerna, Lampový olej (6 použití), Řetěz (2 metry)

**Formující volba:** Jaký prokletý artefakt si odcizil mrtvému?

- **Amulet ve tvaru vrány:** Který ti umožňuje položit otázku mrtvému. Každé použití tě stojí 1 VUL a všichni zúčastnění jsou vystaveni *slabému působení chaosu*.
- **Podivné vědro krve:** (*neskladné*, 1 použití, *Dobíjení:* Naplň vědro krví umírajícího bojovníka) Vylij jej na zem a povstane **nemrtvý sluha** (6 BO, 1  Brnění, 13 SIL, 11 HBI, 4 VUL, pěsti (1k8+1k8)), stvořený z čehokoliv co bylo na daném místě zakopáno. Jeho vyvolání vystaví všechny zúčastněné *významnému působení chaosu*. A jeho samotná existence způsobuje denní vystavení *slabému působení chaosu* všem poblíž.
- **Magický grimoár:** Kniha obsahující podivné písmo a všelijaké nákresy. Si jsi jistý, že se jedná o magickou knihu, ale jelikož neovládáš magick, netušíš jaké kouzlo je v ní zapsáno.
- **Maska cizince:** Podivná maska, kterou když si nasadíš změní se tvůj vzhled i hlas na jednoho specifického, vždy toho samého, člověka. Každé nasazení masky tě vystaví *významnému působení chaosu*.

<img src="/assets/sep_line.png"/>

## Inženýr

*Jsi mechanicky zdatný jedinec, který vynalézá, navrhuje a buduje všelijaká mechanická zařízení či struktury. Jako jsou mosty, kanály či opevnění. Jsi certifikovaný říšskou školou inženýrství a pocházíš buď z Říše nebo z domova praotce inženýrství Tilie.*

**Inženýrský přístup:** Poradíš si s každým mechanickým zařízením (včetně zámků). Tvá brašna nářadí funguje jako dostatečná substituce za jiné nástroje (u kterých to dává smysl) jako jsou čistící sada na křesadlové zbraně či zlodějské náčiní. Navíc pokud máš dostatek času, můžeš rozebrat mechanická zařízení na šrot (*neskladný*), který lze následně použít pro své vynálezy.

**Extra výbava:** Kladívko (1k6), Kniha na vynálezy, Tužka (*zanedbatelná*), Brašna nářadí, Lucerna, Lampový olej (6 použití), Ochranné brýle (*zanedbatelné*)

**Formující volba:** Jaký je tvůj dosavadní nejlepší výtvor?

- **Prototyp pepřenky:** Získáváš do své počáteční výbavy (a své knihy vynálezů) unikátní prototyp poloautomatické příruční pistole, střílející malé kovové kuličky (1k6+1k6 nebo 1k6 *plošně*, křesadlová a zasekává se jen při hodu 1, nepřesná). 
- **Mechanická paže:** Získáváš do své počáteční výbavy (a své knihy vynálezů) plně mechanickou paži, co se dá v rameni oddělit od těla. Lze použít jako zbraň (1k8, *zanedbatelná*, pokud oddělena od těla tak *neskladná*). Hodinový mechanizmus v paži musí být každý den natažen za pomocí klíčku (*zanedbatelný*), nebo ruka přestane fungovat. Pokud si přeješ, můžeš si na začátku hry zvolit mít tuto paži na místo jedné své vlastní.
- **Paralyzující obušek:** Získáváš do své počáteční výbavy (a své knihy vynálezů) obušek, který při kontaktu okamžitě omráčí stvoření o maximální velikost člověka. Lze použít i jako zbraň (1k6, při kritickém poškození je cíl omráčen). Mechanizmus v obušku musí být po každém použití několik minut natahován, než se dá znovu použít.
- **Háková pistole:** Získáváš do své počáteční výbavy (a své knihy vynálezů) bambitku, která umí vystřelit hák s připevněným 10-ti metrovým lankem na vzdálenost až 10 metrů. 

<img src="/assets/sep_line.png"/>

## Lesní elf

!!! warning "Elfové jsou v Říši vzácní"
    Ve skupině může být maximálně 1 hráčská postava, která je elf. Toto omezení neplatí, pokud byl původ elfa vybrán náhodným hodem.

*Jako lesní elf jsi mistrným průzkumníkem a máš výjimečný vztah s přírodou. Jsi jejím zapřísáhlým ochráncem stejně tak jako své domoviny v Athel Loren. Pro lesního elfa je však nezvyklé aby opustil svou domovinu ba dokonce členy své tlupy. Něco vážného se muselo stát, aby tě to samotného přivedlo do říše lidí.* Více o lesních elfech se lze dozvědět [zde](/Zasazení-Oldworld/OldWorld/#lesni-elfove).

**Bonus k dovednostem:** +7 SIL; +10 HBI; +8 VUL;

**Elfí zrak:** Máš [rozvinutý čarodějnický zrak](/Zasazení-Oldworld/Magie/#carodejnicky-zrak) a dokážeš vidět a vnímat detaily na velké vzdálenosti. To ti mimo jiné umožňuje být preciznější se svým lukem posilující tvé útoky lukem o +1k6.

**Nenávist k trpaslíkům:** Tvůj druh nenávidí trpaslíky. Ale neboj, je to vzájemné.

**Extra výbava:** Zahnutý elfí meč (1k8), Elfí luk (1k8, *neskladný*), Lehká zbroj (1 brnění, *neskladná*), Plášť s kapucí (*zanedbatelný*).

**Formující volba:** Co sis odnesl z elfích lesů?

- **Spřátelená veverka:** Poměrně inteligentní a tobě naprosto oddaná veverka (1 BO, 2 SIL, 12 HBI, 8 VUL, nebojuje). Můžeš ji nosit v inventáři. 
- **Popel znovuzrození:** (3 použití) Umrlý plamen posypán tímto popelem procitne v nový život. Stejně jako  stvoření mrtvé jen pár chvil se znovu navrátí ze světa mrtvých.
- **Pírko zastření:** (1 použití) Umožní jakémukoliv stvoření se vydávat za někoho (nebo něco) jiného.
- **Smůla z kamenného stromu:** (3 použití) Mazlavá substance, která ztvrdne po rozmazání na libovolný povrch (+1 brnění).

<img src="/assets/sep_line.png"/>

## Lovec odměn

*Tak dlouho jak se po světě budou pohybovat dezertéři, banditi, šílenci a kdo ví jaká další veteš. Lovci odměn budou mít co žrát. Někteří se dokonce specializují jako lovci čarodějnic pro Sigmarův kult. Jsi mistrný stopař a bojovník se znalostmi kriminálního podsvětí.*

**Boj jako obživa:** Tvé počáteční BO je vyšší o 1k4.

**Extra výbava:** Krátký meč (1k6), Bambitka (1k10, křesadlové, nepřesné, dlouho nabíjecí),  Lehká zbroj (1 brnění, *neskladná*), Síť, Provaz, Klobouk (*zanedbatelný*).

**Formující volba:** Jaký nástroj ti vždy při lovu zaručeně pomůže?

- **Stříbrný nůž:** (1k6) Traduje se, že je výjimečně účinný na vlkodlaky a jinou podobnou havěť. 
- **Sluneční tyč:** Tyč, která při aktivaci poskytuje spoustu slunečního světla a tepla podobu až 1 hodiny. (1 použití, *Dobíjení:* Nechej na silném slunečním světle celý den).
- **Magický kompas:** Ukazuje k nejsilnějším koncentraci magických větrů poblíž.
- **Lokalizační kyvadélko:** Je-li potřísněnou krví cíle a rozhoupáno nad mapou. Ukáže pozici cíle na dané mapě.

<img src="/assets/sep_line.png"/>

## Obchodník

*Jsi obchodník, levně nakupuješ draze prodáváš. Jednou třeba vyděláš dost na to, aby si ty nemusel být ten, kdo se plahočí přes půl říše za výdělkem.*

**Shánění:** Můžeš jako *volno-časovou aktivitu* shánět dobré nabídky. To ti umožňuje nakupovat a prodávat o 10% výhodněji, než umožňuje daná lokalita (lze aplikovat i na výbavu při tvorbě postavy).

**Extra výbava:** extra 3k6 šilinků, Ukrytý nůž (1k6), Vagón (+8 slotů, pomalý, musí být tažený koněm nebo 2-mi mulami), Kůň (+4 sloty, 4 BO)

**Formující volba:** S čím obchoduješ?

- **Bižuterie:** Vozíš sebou hromadu cetek (*neskladné*) o celkové hodnotě 3k6 šilinků. Máš však také drahokam jenž si ceníš na 50 šilinků.
- **Veteš:** Obchoduješ s veteší. Vyber si předmět z výbavy dobrodruha v celkové hodnotě do 40 šilinků.
- **Zbraně:** Obchoduješ se zbraněmi. Vyber si předměty ze zbraní a zbrojí v celkové hodnotě do 40 šilinků.
- **Podivnosti:** Obchoduješ s podivnostmi. Nedávno si od někoho koupil spoutaného krysáka (4 BO, 8 SIL, 12 HBI, 8 VUL) chyceného poblíž Marienburgu. Toho teď vozíš ve svém vagónu.

<img src="/assets/sep_line.png"/>

## Odkopnutý šlechtic

*Jsi vzdělaný aristokrat pocházející z významného Říšského rodu. Mimo reikspiel (obecná řeč) ovládáš i další lidský jazyk. Navzdory vznešenému původu, tvůj život však nebyl žádné peříčko. Neustálé intrikaření a politikaření utvořilo propast mezi tebou a tvou rodinou. Až ti přijde, že na světě nemáš blízkého člověka.*

**Zvučné jméno:** Jsi příslušníkem nejvýznamnějšího rodu v okolí. Váha tvého rodového jména ti otevírá spoustu zavřených dveří.

**Extra výbava:** extra 3k6 šilinků, křesadlová pistole (1k10, křesadlová, lehká, nepřesná, dlouho nabíjecí), Společenské oblečení (*zanedbatelné* pokud oblečené, nahrazuje běžné oblečení ze základní výbavy), Pečetící prsten (*zanedbatelný*), Sluha (2 BO)

**Formující volba:** Co způsobilo tvé rodinné neshody?

- **Nevhodný následovník:** Byl jsi v pořadí stát se dalším Kurfiřtou své provincie. Politické intrikaření, tě však zanechalo s obtížnou volbou. Buď smrt nebo si změnit jméno a být odklizen na krásné malé letní panství. Volba byla jasná. Tvé nové jméno je v podstatě bezvýznamné (neplatí zvučné jméno). Získáváš však blízké panství s pokladnicí obsahující 1000 šilinků. Tohle panství zvládá samostatně hospodařit a veškeré náklady jsou pokryty jeho výdělky.
- **Touha po dobrodružství:** Tvá touha zažít něco víc než jen neustále večírky a politikaření byla nejednou příčinnou domácích hádek. Tak si se jeden den prostě sebral a vydal do světa. Neznaje jestli se někdy ještě vrátíš. Získáváš *provaz* (5 metrů) a *kompas*. 
- **Mutace:** Máš zjizvenou tvář a z halvy ti vyrůstá paroh (1k6, *zandebatlný*). Jsi mutant. Tvá rodina se za tebe stydí a za tvůj zrůdný vizuál tě poslala do vyhnanství. 
- **Krádež:** Ukradl si cenné rodinné děditství a zmizel neznámo kam. Tvé rodině teď záleží především na tom, aby se jim artefakt navrátil. Získáváš *rodinnou cetku*, nemáš však ponětí k čemu slouží.

<img src="/assets/sep_line.png"/>

## Písař

*Opisuješ starobylé texty a objasňuješ rukopisy, zaznamenáváš hlasy  vzdělaných, velkých a mocných. Věříš, že jednou dokážeš, že pero je  opravdu mocnější než meč.*

**Lingvista:** Ovládáš magick a další 3 jazyky dle vlastního výběru (lze vybrat až při setkání s jazykem) navíc kdykoliv se setkáš s textem, kterému nerozumíš. Jsi schopen vydedukovat aspoň jeho záměr (např. varování, modlitba, instrukce atd..).

**Extra výbava:** Šídlo (1k6), Rozepsaná kniha, Kniha (dle formující volby), Psací potřeby a pergamen, Svíčky (6 použití), Říšský certifikát písaře (*zanedbatelný*), Svitek magického oka (*zanedbatelný*, Můžeš vidět skrz magické vznášející se oko, které se vznáší a pohybuje na tvůj příkaz.)

**Formující volba:** Jaký spis sis přivlastnil, jelikož by se neměl dostat do rukou veřejnosti?

- **O jazyku divočiny:** Svazek v kůži vázaných svitků. Seminární práce popisující jazyky a chování bestií a jak jim porozumět.
- **Neviditelné symfonie:** Kniha vázaná v lehce svítivém obalu. Velmi vzácná. Popisuje nepatrné projevy magických větrů, viditelné i netrénovaným okem.
- **Labyrint zrcadel:** Stránky ukryté v obalu jiné knihy. Důmyslný traktát popisující potřebné materiály, procedury a nejvhodnější místa pro přípravu přemisťovacího rituálu do chaotické říše Pána proměn Tzeentche.
- **Khornovy krvavé rituály:** Svazek vázaný v kůži nasáklý zaschlou krví. Obsahuje rituály jak si udobřit chaotického boha krve a vraždy Khorna. Také obsahuje prý zaručený postup jak vyvolat jednoho z jeho démonů a podmanit si jej. 

<img src="/assets/sep_line.png"/>

## Potulný umělec

*Zpíváš příběhy řek, lesů a hor, tvůj talent uklidňuje přátele i živly. Viděl jsi víc než většina lidí, ale nikdy ti to nebylo dost.*

**Světaznalý:** Ovládáš další 2 jazyky vlastního výběru (lze vybrat až při setkání s neznámým jazykem). Navíc v každém větším městě máš 1 kontakt.

**Extra výbava:** Nůž (1k6), Brigandina (1 brnění, *neskladná*), Kompas, Psací potřeby a pergamen, Hudební nástroj dle vlastní volby (většinou *neskladný*)

**Formující volba:** Jaký zajímavý artefakt se ti dostal pod prsty při tvých cestách?

- **Ladičku odmaskování:** (3 použití, *Dobíjení:* Musí být roztavena a znovu ukována, pokaždé hoď 1k6 při 1 - 2 je navždy zničena), Rozeznění ladičky naruší všechny iluze a přeměny v blízkém okolí.
- **Rákosová píšťalka:** Kdokoliv v doslechu (včetně tebe) musí uspět v záchranném hodu VUL. Jinak musí ihned vykonat násilný čin. Dotyční jsou také vystaveni *slabému působení chaosu*.
- **Kamenná flétna:** Dokáže uklidnit téměř každou hladinu vody.
- **Píšťalka smrtidechu** (1 použití, *Dobíjení:* Zachyť do ní poslední dech umírajícího válečníka. Tento akt vystaví uživatele *významnému působení chaosu*). Píšťalka vydá děsivý jekot,  který vyděsí všechny kdo jej slyší (zachraň VUL nebo uteč).
- **Všeklíč:** (1 použití, *Dobíjení:* Na noc zabal s 100 šilinky) Klíč, který funguje na každý běžný zámek.
- **Převíjecí káča:** (1 použití) Když roztočena, vrátí čas o 30 vteřin. Všichni si pamatují co se stalo.

<img src="/assets/sep_line.png"/>

## Pulčík

*Nenápadní povaleči, budiž k ničemové a zloději. Tak nějk vidí svět pulčíky, pokud se zrovna netváří, že je nevidí vůbec. Pulčíci si dle tvého však zaslouží lepší zacházení, a ty si se vydal za hranice Mootlandu, aby si jim to dokázal... Nebo jen potrdil jejich doměnky. To se jiště uvidí.* Více o pulčících se dozvíš [zde](/Zasazení-Oldworld/OldWorld/#pulcici).

**Bonus k dovednostem:** +6 SIL; +9 HBI; +7 VUL;

**Malý odboj chaosu:** Tvůj malý vzrůst způsobuje, že tě samotného většina větších nepřátel nepovažuje za hrozbu (dokud se jako hrozba neprojevíš). Navíc jsi imunní vůči *slabému působení chaosu*.

**Extra výbava:** Kapesní nůž (1k6), Zásoby (3 použití), Dýmka (zanedbatelná), Tabák (6 použití)

**Formující volba:** Co ještě do nedávna bylo tvou obživou?

- **Byl si zlodějem:** To že se říká, že všichni pulčíci jsou zloději, tě nesmírně uráží. Ne jen že je to rasistické, ale také neznáš pulčíka co by si poradil ze zámkem nebo nestřeženou kapsou brambory lépe než ty. Získáváš zlodějské náčiní.
- **Byl si kuchařem:** Pro tvé kulinářské počiny by se ne jeden pulčík či člověk utloukl. Získáváš hrnce na přípravu jídla (*neskladné*). Navíc pokud máš k dispozici čerstvé suroviny, tak jako součást *hlídkové akce založit tábor*, připravíš výjimečné jídlo, které všem doplní 1 libovolný dovednostní bod.
- **Byl si bavičem:** Tvé kousky a vystoupení přinesla ne jeden úsměv na tvář. Jsi talentovaný muzikant a získáváš hudební nástroj vlastního výběru (může být *neskladný*).
- **Byl si hraničářem:** Strážil si cesty v Mootlandu. Získáváš prak (1k4 ale v tvých rukách 1k6) a osedlaného mootlandského jízdního psa (3 BO,  8 SIL 16 HBI 6 VUL, 1k6, +1 Slot).

<img src="/assets/sep_line.png"/>

## Řemeslník

*Jsi řadový občan, živící se svým řemeslem. Nedalo by se říct, že v něm nějak vynikáš. Ale tví zákazníci jsou spokojení a chleba na stůl to také dostane.*

**Vlastní výroba:** Může strávit volný čas výrobou a tím získat slevu na určité výrobky. Jak velká je tato sleva a na jaké výrobky ji lze aplikovat. Záleží na volbě níže (Lze aplikovat při tvorbě postavy).

**Extra výbava:** 3k6 šilinků, Řemeslnické náčiní (*neskladné*, specifické pro tvé řemeslo). Kárka (+4 sloty, *neskladná* třeba táhnout v rukách), Ochranné rukavice (*zanedbatelné*)

**Formující volba:** Tvé řemeslo?

- **Kameník:** Jsi odborník na opracovávání kamene. Někteří by tě dokonce nazvali umělcem. Tvá *Řemeslná výroba* poskytuje *slevu 25%* na jakoukoliv výstavbu z kamene (domy, hrady opevnění). Navíc získáváš *Kamenické kladívko* (1k6) a kovové hřeby (6 použití).
- **Kovář:** Jsi odborník na opracovávání kovů. Tvá *řemeslná výroba* poskytuje *slevu 25%* na kovové předměty (meče, nože, štíty a podobně). Navíc získáváš *Kovářské kladivo* (1k8, větší) a *Roli plechu*.
- **Švec:** Jsi odborní na sešívání látek a kůží do všelijakých tvarů. Tvá *řemeslná výroba* poskytuje *slevu 25%* na kožené či látkové předměty (oblečení, lehké zbroje, stany atd.). Navíc získáváš Koženářskou jehlu (1k6) a Jutový motouz (10 metrů).
- **Tesař:** Jsi odborníkem na práci se dřevem. Tvá *Řemeslná výroba* poskytuje *slevu 25%* na jakoukoliv výstavbu ze dřeva (domy, lodě, vozy). Navíc získáváš *Tesařskou pilku* (1k6) a *Tesařské lepidlo* (3 použití), které přidělá dřevo snad ke všemu.

<img src="/assets/sep_line.png"/>

## Spodina

*Jsi naprostá spodina společnosti, špinavý pobuda, zloděj a podvodník, který by pro pár šilinků zaprodal svou vlastní mámu. ty to však vidíš jinak. Prostě máš žaludek na práce, kterých se ostatní štítí.*

**Pouliční škola života:** Život na ulici tě naučil, že žádná fyzická překážka není nepřekonatelná. Odemykání zámků a šplhání po všelijakých zítkách, ovládáš přirozeně jako dýchání.

**Extra výbava:** Nůž (1k6), Zlodějské náčiní, Jed na krysy (3 použití, Po konzumaci zabije stvoření o velikost psa do 10-ti minut, člověka do hodiny.)

**Formující volba:** Jaký je tvůj obor?

- **Krysař:** Pohrdavost ostatních ti už lezla krkem a tak si se dal na prospěšnou činnost. Získáváš klícku na tyči (*neskladná*) a psa vycvičeného v lovení a stopování krys (4 BO,  6 SIL 12 HBI 6 VUL, 1k6 (1k6+1k6 proti krysám)). Pokud o něj přijdeš, zvládneš si během týden vycvičit nového jako *volno-časovou aktivitu*.
- **Prostituce:** Prodáváš své tělo slabomyslným jedincům za peníze, dary a protislužby. Máš jednoho "známého" v každém větším městě.
- **Vraždy:** Odstraňování nepohodlných pro majetné patrony, je něco v čem ses našel. Ke své výbavě navíc získáváš extra nůž (1k6) a kuši (1k8, *neskladná*, pomalá).
- **Zlodějna:** Specializuješ se na získávání hodnotných předmětů. Získáváš provaz (5 metrů) a prsten kočky (Umožňuje bezproblémové šplhání a bezpečný pád z libovolné výšky). Každé jeho použití tě vystaví *významnému působení chaosu*.

<img src="/assets/sep_line.png"/>

## Trpaslík

*Pracovití bručouni menšího vzrůstu, kteří si ale umí vyhodit z kopýtka. Cenění pro svou řemeslnou zručnost, ale obávaní pro svůj vztek. Ukřivdíš-li trpaslíkovi a máš nepřítele na celý život, avšak pomůžeš-li mu. Získáš spolehlivého přítele.* Více o trpaslících se dozvíš [zde](/Zasazení-Oldworld/OldWorld/#trpaslici).

**Bonus k dovednostem:** +10 SIL; +5 HBI; +8 VUL;

**Podivná fyziologie:** Jako trpaslík jsi kompletně imunní vůči působení chaosu a běžná magie má na tebe menší efekt než na ostatní. Navíc nejsi schopen ovládat běžnou magii. Grimoáry a svitky v tvých rukách prostě nefungují. výjimkou jsou magické trpasličí runy a některé typy magických předmětů (např. lektvary).

**Nenávist k elfům:** Tvůj druh nenávidí elfy. Ale neboj, je to vzájemné.

**Extra výbava:** Trpasličí pálenka

**Formující volba:** Jaká byla tvá role ve tvé domovině?

- **Inženýr:** Získáváš navíc původ [Inženýr](/Zasazení-Oldworld/Puvody/#inzenyr) včetně relevantních předmětů a schopností. Tvé výtvory jsou ale trochu více doceňované.
- **Rolník:** Tvá dlouhá léta ve štolách ti dali schopnost lépe vidět ve tmě. Pokud se nenacházíš v absolutní tmě vidíš 10 metrů kolem sebe, případně o 10 metrů dále než běžně umožňuje tvůj zdroj světla. Navíc získáváš krumpáč (1k8, větší), lucernu, Lampový olej (6 použití), provaz a Ochranné rukavice (*zanedbatelné*)
- **Řemeslník:** Získáváš navíc původ [Řemeslník](/Zasazení-Oldworld/Puvody/#remeslnik) včetně relevantních předmětů a schopností. Tvé výtvory jsou ale trochu více doceňované.
- **Zabíječ:** Životní selhání tě dohnalo až k zabíječské přísaze a touha po velkolepé smrti v boji. Používáš jen sekery a vzdal si se jakékoliv zbroje. Získáváš zabíječskou sekeru (1k12, *neskladná*, neohrabaná, pomalá), Zvířecí luj (3 použití, na udržování tvého rezavého pankáče). Utržíš-li v boji zranění a uspěješ v záchranném hodu na vyvarování se kritickému poškození. Můžeš ve svém dalším tahu ignorovat vlastnost "pomalá" u tvé sekery a tvůj útok je buď posílen o +1k12 nebo *plošný*.

!!! note "Zabíječská přísaha"
	Jsem trpaslík! Moje čest je mým životem a bez ní nejsem ničím. Stanu se Zabíječem a budu hledat vykoupení v očích svých předků. Stanu se smrtí pro všechny své nepřátele, dokud sám nepojdu tváří v tvář tomu, kdo ukončí můj život a mou hanbu.

<img src="/assets/sep_line.png"/>

## Válečný veterán

*Jako válečný veterán máš již za sebou několik bojů a konfliktů, které tě zocelily. Své dny jsi trávil v první linii, což ti dalo cenné zkušenosti v boji a přežití. Také si pocítil říšské politikaření z první ruky. Život ti vzal již spoustu, je na čase aby začal zase něco vracet.*

**Zocelený životem:** Tvé počáteční BO je vyšší o 1k6 ale tvá SIL, HBI a VUL jsou nižší o 1 jako následek zranění.

**Extra výbava:** Záložní krátký meč (1k6), Lehká zbroj (1 brnění, *neskladná*), tetování vyznačující příslušnost k jednotce (*zanedbatlené*)

**Formující volba:** V jaké vojenské jednotce si sloužil?

- **Šermíři:** Tvou další výbavou je Štít (+1 Brnění) a Dlouhý meč (1k8, větší).
- **Mušketýři:** Tvou další výbavou je Mušketa (1k12, *neskladná*, pomalá, křesadlová, dlouho nabíjecí) a Čistící sada na křesadlové zbraně.
- **Velké meče:** Tvou další výbavou je Obouruční meč (1k12, *neskladný*, neohrabaný, pomalý)
- **Halapartníci:** Tvou další výbavou je Halapartna (1k10, *neskladná*, neohrabaná)
- **Lukostřelci:** Tvou další výbavou je Válečný luk (1k8, *neskladný*, pomalý).

<img src="/assets/sep_line.png"/>

## Vznešený elf

!!! warning "Elfové jsou v Říši vzácní"
    Ve skupině může být maximálně 1 hráčská postava, která je elf. Toto omezení neplatí, pokud byl původ elfa vybrán náhodným hodem.

*Kdysi vládci světa smrtelníků a ochránci světového pořádku. Dnes už jen hrstka msrtelníků ukrávající ve svém ostrovním králvoství Ulthuan. Mistři mořeplavectví boje a magie, ale dny jejich největší slávy jsou již za nimi. Své království opouští jen kvůli obchodu, nebo sledování vyšších cílů.* Více o Vznešených elfech se dozvíš [zde](/Zasazení-Oldworld/OldWorld/#vzneseni-elfove).

**Bonus k dovednostem:** +7 SIL; +8 HBI; +10 VUL;

**Elfí zrak:** Máš [rozvinutý čarodějnický zrak](/Zasazení-Oldworld/Magie/#carodejnicky-zrak) a dokážeš vidět a vnímat detaily na velké vzdálenosti. To ti mimo jiné umožňuje být preciznější se svým lukem posilující tvé útoky lukem o +1k6.

**Nenávist k trpaslíkům:** Tvůj druh nenávidí trpaslíky. Ale neboj, je to vzájemné.

**Extra výbava:** Elfí obouruční meč (1k10, *neskladný*), Elfí zbroj (1 brnění, *neskladná*), Plášť s kapucí (*zanedbatelný*).

**Formující volba:** Co je tvým nepostradatelným společníkem na cestách?

- **Tvá síla:** Tvé počáteční BO je vyšší o *1k4*.
- **Tvá preciznost:** Do své výbavy navíc získáváš Elfí luk (1k8, *neskladný*).
- **Tvá mysl:** Umíš ukládat kouzla do paměti stejně jako [Čarodějný učeň](/Zasazení-Oldworld/Puvody/#carodejny-ucen). Vyber si jedno kouzlo z tohoto původu, které máš uložené ve své hlavě.
- **Tvá připravenost:** Získáváš do své výbavy Elfí lucernu. Funguje jako obyčejná lucerna, její svit však nespotřebovává olej. Její "zapálení" stojí 1 VUL. Pouze elfové vědí jak ji používat. 

<img src="/assets/sep_line.png"/>
