# Doplňující pravidla

<img src="/assets/sep_line.png"/>

Sada rozšíření pravidel pro příběhy odehrávající se ve Starém světě. Tato pravidla rozšiřují a nahrazují některé pravidla popsaná v [Pravidlech hry](/Zakladni_pravidla/).

## Milníky a postup na vyšší úroveň dobrodruha

Postavy dosažením různých milníků mohou postoupit na vyšší úroveň dobrodruha a tím získat různá permanentní vylepšení. Za milníky lze považovat věci jako: splnění úkolu, dosažení vlastního cíle, rozřešení vazby nebo znamení, či dosažení určitého bodu v příběhu. Postava postupuje v úrovních dle následující tabulky.

| úroveň      |   požadavky   |                       Odměna                        |
| :---------- | :-----------: | :-------------------------------------------------: |
| Začátečník  |       -       |                          -                          |
| Profesionál |   1 milník    | Navýšení BO; Hod na dovednosti; Rozšíření inventáře |
| Expert      |   4 milníky   | Navýšení BO; Hod na dovednosti; Rozšíření inventáře |
| Veterán     |   9 milníků   |        Navýšení BO; Hod na dovednosti; Učeň         |
| Mistr       | speciální*\** |     Navýšení BO; Hod na dovednosti; Známé jméno     |

*\* K dosažení úrovně mistra potřebuje postava učně minimálně úrovně expert a dokončit s ním obtížný milník (například nějaká těžká mise)*

**Navýšení BO:** Postavě se zvýší BO o *1k6*. Pokud si hráč na navýšení nechce házet, může prostě přijmout navýšení o *3*.

**Hod na dovednosti:** Postava si hodí 1k20 na každou ze svých dovedností. Je-li výsledek vyšší než aktuální maximální hodnota dané dovednosti, navýší si hodnotu této dovednosti o 1.

**Rozšíření inventáře:** Nosnost postavy se navýší o *1 slot*.

**Učeň:** Postava přiláká učně. Tento učeň začíná jako *začátečník*.

**Známé jméno:** Váha tvého jména tě předchází kamkoliv přejdeš. To může mít jisté výhody ale také vyvolávat nechtěnou pozornost.

!!! note "A co nějaké schopnosti?"
    Hráči zvyklí na systémy, které umožní "stavět postavu k obrazu svému" výběrem všelijakých schopností. Mohou považovat výše popsaný postup na vyšší úroveň za poněkud nedostatečný. Je dobré myslet na to, že hlavními způsoby růstu postav v této hře jsou získané předměty a přirozený růst na základě interakcí se světem (popsán [zde](/Zakladni_pravidla/#rust-na-zaklade-hernich-interakci)). V kombinaci s úrovněmi a milníky popsanými, by měl být postavám poskytnut dostatečný prostor se rozvíjet.

!!! note "Někdy je ale hold se třeba připomenout"
    Obzvlášť ve větších skupinách se ale může stát, že strážce prostě zapomene vaší postavě poskytnout nějaký rozvoj a nebo se vaše opakované pokusy o rozvoj setkají jen s mávnutím ruky (Například když 3 sezení po nepřátelích házíte sekery se záměrem stát se dobrým vrhačem seker, ale strážce na to nereaguje). Pokud se něco takového stane, je dobré se ozvat. Ať už s tím, že jste svými akcemi zamýšleli nějaký růst a nebo že vaše postava dlouho žádný růst neměla a že by bylo pomalu na čase.

## Nákaza chaosu

Chaos je všudypřítomnou energií podobný magické radiaci. Jejímž působením se mohou postav uchopit různé démonické síly. Hráčské postavy akumulují body nákazy chaosu. Pokud na konci dne disponuje aspoň *20-ti body nákazy chaosu*. Podstoupí mutaci.

### Vystavení se chaosu

Ve směs existují dva základní stupně síly chaosu jakým mohou postavy být vystaveny. Nezívejme je *slabé působení chaosu* a *významné působení chaosu*. V každém případě, kdy je hráčská postava vystavena chaosu podstoupí záchranný hod na SIL nebo VUL (strážce určí). Výsledek určí kolik nákazy chaosu obdrží.

**Slabé působení chaosu:** Při úspěšném ověření neobdrží postava *nic* a při neúspěchu *1 bod nákazy chaosu*. Zdrojem slabého působení chaosu může být:

- Spatření démona.
- Kontakt s opracovaným warpovým kamenem nebo jiným chaotickým artefaktem.
- Poddání se negativní emoci (vztek, beznaděj a podobně).
- Prodloužený kontakt s kultisty, mutanty či jinými stvořeními chaosu.
- Být svědkem zpackaného kouzla.

**Významné působení chaosu:** Při úspěšném ověření postava obdrží *1 bod nákazy chaosu* a při neúspěchu *1k6+1 bodů nákazy chaosu*. Zdrojem významného působení chaosu může být:

- Kontakt s démonem.
- Zásah chaotickou energií.
- Důvěrný kontakt se stvořením chaosu (například výměna tělních tekutin).
- Být cílem zpackaného kouzla nebo svědkem magické katastrofy.  

**Temný gamble:** Dalším způsobem jak se hráčova postava může vystavit nákaze chaosu je temný gamble. Démoni chaosu věčně poslouchají svět smrtelníků a hledají slabomyslné jedince, kterých by se dalo zneužít. Hráč, který neuspěje v libovolném záchranném hodu, může (jedenkrát za hod) za cenu *1k6 bodů nákazy chaosu*, svůj hod přehodit a vzít si nový výsledek. 

### Zbavení se nákazy chaosu

Mechanicky existují dva hlavní způsoby jak se zbavit nákazy chaosu. Těmi jsou *vyhnutí se kontaktu* s chaosem a *temný šepot*. Kreativní hráči však jistě objeví i další způsoby jak se zbavit nákazy chaosu.

**Vyhnutí se kontaktu s chaosem:** Hráčská postava si může po každém přenocování, za předpokladu že nepřišla předchozí den do kontaktu s nákazou chaosu, odečíst *1 bod nákazy chaosu*.

**Temný šepot:** Strážce může pobídnout hráče k nějaké pro něj nevýhodné aktivitě. Například nechat nepřítele utéct, "náhodou" zasáhnout spojence, usnout na hlídce či podobné aktivity. Hráč může samozřejmě odmítnout, ale pokud učiní jak strážce říká. Vyléčí si *5 bodů nákazy chaosu*.

### Mutace

Překoná-li postava hranici *20-ti bodů nákazy chaosu*. V noci podstoupí mutaci. Jakou mutaci hráč obdrží je čistě v režii strážce. Hráč pouze podstoupí *hod štěstí*. Díky kterému se určí zda bude jeho mutace spíš pozitivního či negativního charakteru (příklad v tabulce níže). Nezávisle na výsledku se s dotyčného stává mutant s nějakou viditelnou mutací, který je sám zdrojem *slabého působení chaosu* a jeho *body nákazy chaosu* klesnou na *5*.

|  1k6  | Typ mutace                                                   |
| :---: | ------------------------------------------------------------ |
| 1 - 2 | **Negativní mutace:** Permanentní ztráta dovedností či jiný negativní postih. |
| 3 - 4 | **Neutrální mutace:** Mutace, která není nutně pozitivní ani negativní. Například: ruka se změní v chapadlo. |
| 5 - 6 | **Pozitivní mutace:** Permanentní zisk dovedností či jiný pozitivní bonus. |
