# Magie

<img src="/assets/magic.webp"/>

## Magie obecně

Přestože je magie ve Starém světě všudypřítomná, ti kdo ji ovládají jsou vzácní. Tajemství magie zná jen málo kdo a koluje o ní mnoho pomýlených představ a podivných pověr. Obyčejní lidé vám o magii dokážou navykládat nejrůznější věci, ale jestli jsou pravdivé, to už je věc druhá.

Čarodějové to vidí tak, že používání magie znamená dávat tvar samotnému Chaosu. Čaroděj využívá svou mysl a tělo k vytvoření mostu mezi hmotným světem a nehmotnou říší Chaosu, čerpaje sílu z magických větrů. Díky tréninku, síle vůle a vrozenému talentu může Čaroděj vyvolat oheň, vytvářet iluze nebo proměnit olovo ve zlato. Zároveň však může přivolat katastrofu nebo přilákat pozornost něčeho zlého. Říká se, že Démoni putují na magických větrech a neustále vyhlížejí ty, kdo zabloudí do jejich světa. Ať už je pravda jakákoli, obecně se má za to, že magie je vrtkavá milenka, s tváří krutosti ale i laskavosti. Všichni, kdo praktikují magii, riskují své životy a duše.

<img src="/assets/sep_line.png"/>

## Čarodějnický zrak

Všichni lidé, kteří se narodí s talentem ovládat magii se také rodí s čarodějnickým zrakem (někdy také nazýván druhý zrak). Efektivně tento čarodějnický zrak existuje ve dvou variantách.

- **Nevyvinutý:** Pokud se člověk aktivně nevěnuje rozšiřováním svých magických schopností, zůstane u něj tato schopnost zakrnělá. Nevyvinutý čarodějnický zrak umožňuje jedinci v koutku oka vidět barevné šmouhy a obrazce, když je v přítomnosti magie. Nějaké větší zkoumání magie však není možné.
- **Vyvinutý:** S vyvinutý čarodějnickým zrakem však jedinec už vidí magické větry a je schopen je sledovat a rozpoznat i jejich barvu (náturu).

## Magick

Standardní jazyk užíván lidmi pro zápis a vyvolávání magie, prý vzniklý ze zjednodušené prastaré elfštiny. Jeho znalost je nutnost pro kohokoliv kdo chce praktikovat magii. Pro elfy vzhledem k nátuře tohohle jazyka, tahle podmínka neplatí. Pro ostatní rasy však jen ovládat elfštinu nestačí.

## Magické grimoáry

- **Kouzla:** Magické grimoáry většinou obsahují *1 kouzlo* a zabírají 1 slot v inventáři. Nemohou být lehce kopírovány nebo vytvořeny. Z kouzel v grimoárech lze však složitou procedurou vytvářet zjednodušené kopie ve formě svitků.
- **Nátura grimoárů:** Některé magické grimoáry mohou mít dodatečné efekty.
- **Nežádaná pozornost:** Magické grimoáry mohou přilákat nežádoucí pozornost. Přece jen jsou to mocné magické předměty. Není tedy úplně dobrý nápad se jimi otevřeně prezentovat.

## Sesílání kouzel

- **Sesílání:** Kdokoliv, kdo ovládá magický jazyk, může seslat kouzlo tím, že uchopí grimoár do *obou ruk* a *nahlas* přečte jeho obsah. Kdokoliv tak učiní si musí odečíst *1 bod VUL* (a extra 1 další bod za každý bod brnění získaný ze zbroje a 1 další bod za přilbu).
- **Posílení kouzel:** Pokud je postava v bezpečí a má dostatek času může při sesílání kouzla rozšířit jeho efekt (věci jako: zasažení více cílů, zvětšit jeho sílu a nebo jinak ohnout znění kouzla dle tolerance strážce). Tohle posílení většinou vyžaduje záchranu VUL.
- **Nebezpečí:** Pokud je postava v *vyčerpaná* nebo v nebezpečí či časovém presu (například v boji), seslání kouzla může vyžadovat záchranu VUL, aby se čarující vyvaroval potencionálním vedlejším efektům kouzla. Negativní následky nepovedeného sesílání jsou vždy odvozeny ze sesílaného kouzla a jeho využití. Mohou to být efekty jako ztráta dovednostních bodů, zničení grimoáru, zranění či dokonce smrt.
- **Vystavení se chaosu:** Pokud postava musí během sesílání kouzla podstoupit záchranu VUL, kvůli nějaké z předešlých popsaných situací, a selže. Postava navíc obdrží *1k6 bodů nákazy chaosu* a všechna stvoření poblíž jsou vystavena *slabému působení chaosu* (Dle výsledného efektu, může strážce uznat, že se jedná i o *významné působení chaosu*).

## Svitky

Svitky jsou funkcí velmi podobné magickým grimoárům, až na následující rozdíly:

- Svitky jsou považovány za *zanedbatelný předmět*.
- Sesílání ze svitku nestojí dovednostní bod (při selhání však může).
- Po jednom použití jsou zničeny.

### Tvorba svitků

Ze zaznamenaných kouzel mohou být vyrobeny magické svitky. K vytvoření magického svitku je třeba:

- Zdroj kouzla (Většinou magický grimoár)
- Mít vyvinutý čarodějnický zrak a ovládat jazyk Magick nebo být Elf.
- Mít přístup k potřebným nástrojům (většinou psací potřeby).
- Magický materiál v hodnotě 100 šilinků.
- Den práce.

## Jiné magické předměty

- **Co jsou zač:** Libovolné předměty či objekty nabyté magickou mocí umožňující uživateli nevídané zázraky. Často mají omezený počet použití a speciální podmínky dobíjení.
- **Rozpoznání magických předmětů:** Kdokoliv, s libovolnou formou čarodějnického zraku, dokáže s jistotou říct, že se nachází v blízkosti magického předmětu.
- **Identifikace:** Identifikovat jak se magický předmět používá, kolik má použití a jak se dobíjí, vyžaduje experimentování (může vyžadovat i záchranu VUL na předejití ublížení si). Alternativně může jedinec magický předmět identifikovat jako *volno-časovou aktivitu*.
