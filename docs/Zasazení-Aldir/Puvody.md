# Původy

Následuje 20 původů, ze kterých mohou hráči vybírat. Každý původ obsahuje popis, popisující základní kompetence a někdy i speciální schopnosti. Extra výbavu a také formující volbu, která může rozšířit kompetence postavy, přidat další výbavu či speciální schopnost.

<img src="/assets/sep_line.png"/>

## Akolyta

*Jsi oddaným služebníkem církve. Odpouštíš hříchy a provádíš náboženské rituály. Když je třeba potrestáš i nějakého toho hříšníka. Tvým údělem je šířit svaté učení. Občas máš pocit, že tě tvůj bůh opravdu slyší.*

**Modlitby a žádosti o pomoc:** Jakékoliv stvoření, se může pomodlit ke svému bohu a doufat v zázrak. V některých vzácných případech mu bude i vyhověno. U akolyty žádající o zázrak (ve sféře vlivu svého patrona), podpořený patřičnou obětí, je pravděpodobnost vyhovění však podstatně vyšší (Dle uvážení strážce může vyhodnocení začínat jako hod štěstí a dále se rozvíjet dle vztahu mezi akolytou a patronem).

**Extra výbava:** Cestovní hůl (1k6), Kniha modliteb, Symbol patrona (speciální efekt dle patrona), Kněžská róba (pokud oblečená tak *zanedbatelná*). Kadidlo (3 použití)

!!! note "Projevy zázraků"
    Zázraky nejsou tak spontánní, výbušné a ani tak předvídatelné jako použití magie. V porovnání s magií jsou však bezpečnější. Zázraky jsou převážně nenápadné. Jako: rychleji se hojící zranění, tvá zbraň najednou ubližuje určitým typům nepřátel více nebo třeba tvé cestě lodí přeje vítr.

**Formující volba:** Jakému bohu sloužíš?

| **Patron**             | **Sféry** vlivu                   | **Symbol**                                                   | **Vhodné oběti**                         |
| ---------------------- | --------------------------------- | ------------------------------------------------------------ | ---------------------------------------- |
| Alamar (Ochránce)      | Slunce, Civilizace a Spravedlnost | Zlomený meč se záštitou ve tvaru slunce                      | Mince, sliby věrnosti, spravedlivé činy  |
| Juna (Léčitelka)       | Hadi, Léčení a Nemoci             | Stříbrný Uroboros                                            | Jídlo, léky, mince                       |
| Amorundur (Cestovatel) | Nebe, Svoboda a Cestování         | Větrná růžice                                                | Karty, mince, kostky, ryby               |
| Uldyr (Lovec)          | Lov, Válka a Řemeslo              | Zub s vyrytou runou lovu                                     | Zbraně, trofeje, pivo                    |
| Tera (Všematka)        | Příroda, Úroda a Láska            | Strom života                                                 | První sklizeň, plody                     |
| Neznámý                | Smrt, Noc a Tajemství             | Oko noci (diagonálně pozicované oko s ležícím srpem měsíce na místo sítnice) | Zapálení svíčky, knihy, vědomosti, život |

**Schopnost symbolu patrona:** Tvůj symbol patrona ti jedenkrát denně umožňuje aktivovat speciální schopnost. Použití schopnosti symbolu vyžaduje jeho držení v ruce.

-   **Alamar:** Světlo ochránce, které odpudí vše zlé.
-   **Juna:** Léčivý dotek, který hojí zranění a doplní 1k4 SIL.
-   **Amorundur:** Závan větru, který poskytne svobodu.
-   **Uldyr:** Modlitba, která posílí (+1k12) další útok spojence.
-   **Tera:** Modlitba, která přikáže rostlinám.
-   **Neznámý:** Prokletí, které se zlomí s rozbřeskem.

<img src="/assets/sep_line.png"/>

## Alchymista

*Nikdy si nebyl dostatečně odvážný na to, aby si se ponořil do studia magie. Na místo toho si se radši věnoval studiu alchymie u zlatého řádu. Vyznáš se v přírodních vědách a máš rozsáhlý přehled o nerostech, bylinách a jiných materiálech potřebných pro alchymii, a o tom jak je získat.*

**Alchymistický um:** Když se alchymista zúčastní *hlídkové akce zásobování*, mimo standardního bonusu, posílí hod na získané zásoby o *+1k4*. Může také rozhodnout kolik z nalezených zásob jsou opravdu zásoby a kolik z nich je alchymistický materiál. (minimálně 1 maximálně 1/2 z celkového množství).

**Extra výbava:** Nůž (1k6), Kniha na recepty, Cestovní alchymistické nástroje, Tužka (*zanedbatelná*)

**Formující volba:** Jakému odvětví alchymie se věnuješ?

- **Přírodní:** Léky, jedy a jiné výrobky z darů přírody jsou tvé gró. Do své počáteční výbavy (a knihy na recepty) získáváš *Jed z vlčího moru* (1 použití) - Po konzumaci zabije stvoření o velikost člověka do 10-ti minut.
- **Industriální:** Preferuješ industriální aplikaci alchymie. Jako je střelný prach nebo různá rozpouštědla. Do své počáteční výbavy (a knihy na recepty) získáváš *Soudek střelného prachu* (*neskladný*).
- **Vyšší alchymie:** Chceš se přiblížit alchymii, tak jak ji praktikují čarodějové. Ovládáš jazyk *magick* a ke své počáteční výbavě (a knihy na recepty) navíc získáváš *Homunkulus* (3 BO, 4 SIL, 13 HBI, 5 VUL) - Asi 20 čísel vysoká keramická replika tebe samého, nucena tě poslouchat na každé slovo. Bytostně nenávidí ti takhle sloužit a při každé příležitosti si zahořkle stěžuje. Jakékoliv poškození, které je uděleno tomuto homunkulovi, je uděleno i tobě.

<img src="/assets/sep_line.png"/>

## Arkanista

*Vyděláváš si prodejem cetek a polo-magických talismanů. Tvé srdce je však jinde. Jsi vášnivým sběratelem magických artefaktů a kouzel a tvým znalostem se v tomhle oboru jen málo kdo vyrovná.*

**Cit pro magii:** Když se nacházíš blízko magie, cítíš jemné vibrace.

**Magické grimoáry:** V tvé počáteční výbavě se nachází 2 magické grimoáry. Buď si na každý náhodně hoď (1k100) nebo si vyber z následujícího [seznamu](https://cairnrpg.com/second-edition/wardens-guide/spellbooks/).

**Extra výbava:**  Dřevěná tyč (1k6), Psací potřeby a pergamen, Svíčky (6 použití), Magický grimoár, Magický grimoár

**Formující volba:** Co si obětoval svému poslednímu výzkumu?

-   **Blízkého:** Při neopatrném zacházení se vzácnou Arkanou, si v ní věznil sobě blízkou osobu. Získáváš *Věznící krystal* (Plný), Může vnímat co se děje kolem něj? Nikdo neví. Třeba jednou přijdeš na to jak jej osvobodit.
-   **Ruku:** Při nepovedeném pokusu o přesunu moci z Arkany do své ruky. Si ji nekontrolovaným magickým výbojem rozmetal na kusy. Z pahýlu v rameni, který bývala tvá ruka, ti teď vyrůstá *Magický krystal* (*zanedbatelný*, Křehký). Jeho rozbití ti způsobí ztrátu *2* SIL, ale vyvolá *Levitující magickou ruku* (3 BO, 6 SIL, 10 HBI, 0 VUL, úder (*1k6*)) o velikosti psa, kterou ovládáš. Tato ruka je s tebou propojena neviditelným magickým vláknem a nemůže se od tebe vzdálit na více jak 5 metrů. Rozbitý krystal do dalšího dne doroste.
-   **Duši:** Vyobchodoval si svou duši s podivným obchodníkem za *Lektvar věčného mládí* (1 použití). Jeho vypití zaručí věčnou krásu a mládí. Požití také ihned vyléčí všechna zranění, ztrátu dovedností a jiné negativní stavy. Po tvé smrti máš však místo ve věčných pekelných plamenech zaručené.
-   **Půlku vesnice:** Při svém pokusu o otevření brány do jiného světa, si vypustil na tento svět ohromné hadovité monstrum, které před tím, než se odpotácelo někam do divočiny, srovnalo se zemí půlku vesnice. Získáváš *Zub orizny* (1k6, Při *kritickém poškození* cíl zkamení) a tvé jméno vyvolává nechtěnou pozornost Lamačů kouzel.
-   **Život:** Při svém pokusu o oživení mrtvého, za pomocí prastarého rituálu, si neopatrným přeřeknutím přišel o svůj vlastní život. O to větší bylo tvé překvapení, když si se později probudil s *Podivnou mincí* (zanedbatelné) v kapse a spoustou otázek.
-   **Nic:** Ale bylo to o fous. Naštěstí si unikl z nebezpeční na poslední chvíli díky svým *Přemisťovacím oblázkům* (2 použití). Křehké kamínky podobné modrému sklu. Je li kamínek potřísněn čerstvou krví. Při rozbití přemístí na své místo stvoření, jehož krví byl potřísněn. 

<img src="/assets/sep_line.png"/>

## Divoch

*Pocházíš s izolovaných divokých kmenů, kde kmen znamená více než rodina a slovo náčelníka je zákon. Jsi mistrem přežití v divočině a extrémně nebezpečným válečníkem.*

**Divoká síla:** Tvá SIL je o 2 vyšší.

**Extra výbava:**  Pokreslené sekery (1k6+1k6, *neskladné*), Hadry ze zvířecích kůží (1 Brnění, *neskladné*), Pochodeň (3 použití), Kostěný nůž na stahování z kůží (1k6)

**Formující volba:** Jakou památku na svůj kmen si sebou neseš?

-   **Vachrlatý luk** (1k6, střela vyžaduje obě ruce i když není neskladný): Improvizovaný luk vyrobený pro lehčí lov zvěře. Pokud se rozbije, víš jak si vyrobit nový.
-   **Jizva na obličeji**:  Při duelu o post nového náčelníka si byl poražen a nechán na pospas divočině. Překvapivě si ale přežil. Získáváš extra *+1k4 BO* a nehynoucí chuť po odplatě.
-   **Štít z lebky bestie** (+1 Brnění): Štít z lebky obřího divokého zvířete, které zabilo tvého přítele.
-   **Trauma** - Z rituálu dospělosti v jehož průběhu si utekl. Třeba jednou najdeš odvahu jej dokončit a získáš zpět svou ztracenou čest.
-   **Podivná flétna** - Kterou si ukradl šamanovi svého kmene. Hraje hezky, ale máš podezření, že má i jiné využití.
-   **Popel kmenového staršího** - Jeho poslední přání bylo, aby byly jeho ostatky rozsypány na vrcholu světa. Zapřísahal ses, že mu tohle poslední přání splníš.

<img src="/assets/sep_line.png"/>

## Dítě lesa

*Jako dítě si byl ukraden Ismeriskými druidy, kteří tě unesli do hlubin Nespoutané divočiny. Když se ti nakonec povedlo uniknout, vrátil si se obohacen o znalosti, o které se s tebou druidové podělili.*

**Tajný jazyk:** Ovládáš tajný jazyk druidů, kterému rozumí i zvířata.

**Extra výbava:**  Železný nůž (1k6), Fosforeskující houba (křehká, po hodině nasvěcování vydrží hodinu slabě svítit), Váček s bylinami (léčí 1 SIL, 3 použití).

**Formující volba:** Co sis od druidů odnesl?

-   **Srdce lesa:** Kus dřeva tvrdý jako kámen o velikosti pěsti. Druidi věří, že až přijde vhodná chvíle z jeho zasazení vzroste nový strom života. Ta chvíle však ještě nenastala a druidové tuto svatokrádež rozhodně nenechají bez odezvy.
-   **Prokletí:** Způsobující , že tě všechna zvířata nenávidí. Možná existuje způsob jak se jej zbavit?
-   **Živoucí noční můru:** Žijící v hlubinách tvé mysli a která nabere fyzickou formu pokaždé když si v nebezpečí. Tahle fyzická forma má stejné dovednosti a BO jako ty a útočí drápy (1k8+1k8). Když obdrží *kritické poškození*, tak se rozplyne. Navrátí se až při dalším úplňku.
-   **Spřátelenou veverku:** Cestou z lesa tě následovala *Spřátelená veverka* (1 BO, 2 SIL, 12 HBI, 8 VUL, nebojuje). Je ti naprosto oddaná a na veverku je poměrně inteligentní.
-   **Magický grimoár houštin:** V oblasti o průměru až 10 metrů, náhle vyroste houština stromků a hustého porostu. *Osobnost grimoáru:* Grimoár je porostlý popínavou rostlinou, kterou je třeba před každým použití ztrhat.
-   **List se slovem moci:** Pozůstatek staré magie. Slovo, které dokáže poručit živlům a elementům. Avšak jeho vyslovením ztratí svou moc.

<img src="/assets/sep_line.png"/>

## Felčar

*Balancuješ na hraně mezi léčitelem a řezníkem. Jsou ti známy všechna tajemství lidského těla, ale uvědomuješ si i jeho nedostatky. Ze  správnými nástroji život a smrt jen bezvýznamná slova.*

**Léčitel:** Tebou poskytnutá léčení (běžnými metodami) je o 1 účinější (například léčení 1 SIL obvazy se stane 2 SIL). Také svou péčí dokážeš urychlit léčbu dlouhodobých zranění.

**Extra výbava:**  Amputační "nůž" (1k6), Kovová injekční stříkačka, Obvazy (3 použití léčí 1 SIL), Provaz (5 metrů), Zakrvácené lékařská zástěra (*Zanedbatelná*).

**Formující volba:** Kde bylo tvé poslední lékařské působení?

- **Vojenský doktor:** Neustále vystavení potencionálním nepřátelům, tě naučilo být připraven na všechno. Ke své výbavě získáváš navíc kuši (1k8, *neskladná*, pomalá).
- **Městský doktor:** Jako poskytovateli velmi užitečné služby si bohatství města našlo cestu i do tvé pokladnice. Získáváš navíc 3k6 šilinků.
- **Vesnický felčar:** Na vesnici často lidé platí vším co zrovna mají a někdy je všechno co mají jen dobré slovo. Získáváš slepci (1 BO, 2 Všechny statistiky, nebojuje) a jsi naprosto uctívaný ve své vesnici (tvá volba, která vesnice to je)

<img src="/assets/sep_line.png"/>

## Hraničář

*Ochránci sklizně, obrana proti škůdcům, zlodějům a šelmám. Pozice velké cti, dokud trvá. Mnozí hraničáři však dlouho nevydrží.*

**Vždy připraven:** V prvním kole boje, jsi vždy na řadě jako první bez nutnosti ověřovat HBI.

**Extra výbava:** Prak (1k4), Sekyrka (1k6), Brigandina (1 brnění, *neskladná*), Pochodeň (3 použití), Dalekohled

**Formující volba:** Jaký nástroj ti již nesčetněkrát zachránil život?

- **Bič z Krvemějky:** (1k8, větší) Při způsobení *kritického poškození* se napije soupeřovi krve. Další útok tím získává vlastnost *plošné*.
- **Rachotidlo:** Krabička s kličkou. Její otáčení působí ohromný rámus, který vyděsí většinu neinteligentních stvoření.
- **Kotvící kámen:** Kámen, který při dopadu na zem magicky sváže nejbližší stvoření (které není větší jak vlk).
- **Sluneční tyč:** Tyč, která při aktivaci poskytuje spoustu slunečního světla a tepla podobu až 1 hodiny (6 směn). (1 použití, *Dobíjení:* Nechej na silném slunečním světle celý den).

<img src="/assets/sep_line.png"/>

## Hrobník

*Jsi pastýřem umírajících. Nasloucháš posledním šepotům mrtvých, jak  klesají do chladné země. Víš, že abychom plně oslavili dar života,  musíme také dobře uctít jeho konec.*

**Dotyk Shyish:** Tvá dlouholetá, i když nevědomá, blízkost magickému větru Shyish způsobila, že tě mrtví považují za jednoho ze svých.

**Extra výbava:** Lopata (1k6, *neskladná*), Lucerna, Lampový olej (6 použití), Řetěz (2 metry)

**Formující volba:** Jaký prokletý artefakt si odcizil mrtvému?

- **Amulet ve tvaru vrány:** Který ti umožňuje položit otázku mrtvému. Každé použití tě stojí 1 VUL a všichni zúčastnění jsou vystaveni *slabému působení chaosu*.
- **Podivné vědro krve:** (*neskladné*, 1 použití, *Dobíjení:* Naplň vědro krví umírajícího bojovníka) Vylij jej na zem a povstane **nemrtvý sluha** (6 BO, 1  Brnění, 13 SIL, 11 HBI, 4 VUL, pěsti (1k8+1k8)), stvořený z čehokoliv co bylo na daném místě zakopáno. Jeho vyvolání vystaví všechny zúčastněné *významnému působení chaosu*. A jeho samotná existence způsobuje denní vystavení *slabému působení chaosu* všem poblíž.
- **Magický grimoár:** Kniha obsahující podivné písmo a všelijaké nákresy. Si jsi jistý, že se jedná o magickou knihu, ale jelikož neovládáš magick, netušíš jaké kouzlo je v ní zapsáno.
- **Maska cizince:** Podivná maska, kterou když si nasadíš změní se tvůj vzhled i hlas na jednoho specifického, vždy toho samého, člověka. Každé nasazení masky tě vystaví *významnému působení chaosu*.

<img src="/assets/sep_line.png"/>

## Inženýr

*Jsi mechanicky zdatný jedinec, který vynalézá, navrhuje a buduje všelijaká mechanická zařízení či struktury. Jako jsou mosty, kanály či opevnění.*

**Inženýrský přístup:** Poradíš si s každým mechanickým zařízením (včetně zámků). Tvá brašna nářadí funguje jako dostatečná substituce za jiné nástroje (u kterých to dává smysl) jako jsou čistící sada na křesadlové zbraně či zlodějské náčiní. Navíc pokud máš dostatek času, můžeš rozebrat mechanická zařízení na šrot (*neskladný*), který lze následně použít pro své vynálezy.

**Extra výbava:** Kladívko (1k6), Kniha na vynálezy, Tužka (*zanedbatelná*), Brašna nářadí, Lucerna, Lampový olej (6 použití), Ochranné brýle (*zanedbatelné*)

**Formující volba:** Jaký je tvůj dosavadní nejlepší výtvor?

- **Prototyp pepřenky:** Získáváš do své počáteční výbavy (a své knihy vynálezů) unikátní prototyp poloautomatické příruční pistole, střílející malé kovové kuličky (1k6+1k6 nebo 1k6 *plošně*, křesadlová a zasekává se jen při hodu 1, nepřesná). 
- **Mechanická paže:** Získáváš do své počáteční výbavy (a své knihy vynálezů) plně mechanickou paži, co se dá v rameni oddělit od těla. Lze použít jako zbraň (1k8, *zanedbatelná*, pokud oddělena od těla tak *neskladná*). Hodinový mechanizmus v paži musí být každý den natažen za pomocí klíčku (*zanedbatelný*), nebo ruka přestane fungovat. Pokud si přeješ, můžeš si na začátku hry zvolit mít tuto paži na místo jedné své vlastní.
- **Paralyzující obušek:** Získáváš do své počáteční výbavy (a své knihy vynálezů) obušek, který při kontaktu okamžitě omráčí stvoření o maximální velikost člověka. Lze použít i jako zbraň (1k6, při kritickém poškození je cíl omráčen). Mechanizmus v obušku musí být po každém použití několik minut natahován, než se dá znovu použít.
- **Háková pistole:** Získáváš do své počáteční výbavy (a své knihy vynálezů) bambitku, která umí vystřelit hák s připevněným 10-ti metrovým lankem na vzdálenost až 10 metrů. 

<img src="/assets/sep_line.png"/>

## Krev prvních

!!! danger "Omezený počet ve skupině"
    Vzhledem k vzácnosti lidí narozených s krví prvních. Může být v jednu chvíli v hráčské skupině vždy maximálně jedna taková postava. Toto omezení neplatí, pokud byl tento původ vybrán náhodným hodem.

*Jsi zvláštní úkaz. Člověk narozený s prastarou krví prvních. Která ti propůjčuje vrozenou schopnost ovládat magii. Jsi vzorovou lovnou zvěří pro řád lamačů kouzel.*

**Vrozená magie:** Máš vrozenou schopnost ovládat magii a cit pro ni. Když se nacházíš blízko magie, cítíš jemné vibrace. Také začínáš hru se znalostí 1-ho kouzla. Buď si na něj náhodně hoď (1k100) nebo si vyber z následujícího [seznamu](https://cairnrpg.com/second-edition/wardens-guide/spellbooks/). Navíc si můžeš, jako *volno-časovou aktivitu*, ukládat magické grimoáry  do své paměti (za cenu permanentní ztráty 1 VUL). Následně můžeš tato kouzla sesílat, jako by si grimoár držel v ruce. 

**Volba původu:** Krev první se slučuje s libovolným dalším původem. Vyber nebo si hoď na další původ (Dostaneš-li znovu krev prvních, tak házej znovu. Stejně tak pokud ti padne Lamačský inkvizitor).

<img src="/assets/sep_line.png"/>

## Lamačský inkvizitor

*Jsi ochránce nevinných a inkvizitorem magie. Pod záštitou polo-vojenského řádu lamačů kouzel je tvým údělem zachraňovat Arkany ze spárů šílenců, lovit nebezpečná magická stvoření a potlačovat užívání magie.*

**Gaulosovo oko:** Lamačští inkvizitoři mají jedno alchymisticky upravené oko. Tímto okem dokáží, bez většího soustředění, vidět chaotické proudění magie a tím poznat, že jsou blízko v přítomnosti magie.

-   *Soustředění:* Lamač se může pokusit identifikovat vzory v těchto chaotických proudech (pokud není *vyčerpaný*) a tím si otevřít nové možnosti jako jsou například: Rozpoznání zdrojů magie i na velké vzdálenosti, prohlédnutí iluzí či neviditelnosti a nebo třeba identifikování podstaty magického efektu. Každé takové použití způsobuje *ztrátu 1 bodu VUL* vyžaduje *záchranu VUL*. V případě neúspěchu je lamač *vyčerpaný*.

**Extra výbava:** Dlouhý meč (1k8, větší), Brigandina (1 brnění, *neskladná*), Bambitka (1k10, křesadlové, nepřesné, dlouho nabíjecí), Lamačský odznak z pyriditu (*zanedbatelný*, Dotyk způsobuje bolest magickým bytostem), Lamačská uniforma (*zanedbatelné* pokud oblečené)

**Formující volba:** Co byla tvou poslední misí pro lamačský řád?

-   **Unesená zvířata:** Kult pokoušející se vyvolat nebezpečnou magickou bytost. Unášel zvířata z blízké vesnice, aby je obětoval při svých rituálech. Rozprášením tohoto kultu a záchrannou zvířat sis vysloužil oddanost jednoho toulavého *Loveckého psa* (4 BO, 10 SIL, 14 HBI, 6 VUL, Kousnutí (1k6))
-   **Zmizelé děti:** Organizovaná zločinecká skupina v Praagu si myslela, že může bez trestně unášet mladé dívky. Na jejich metodách ani záměrech nebylo vůbec nic magického. Ale aspoň si se pocvičil v boji. Navyš své *BO o 1k4*.
-   **Měňavec:** Co se pokusil nahradit senátora Wulfa. Získáváš *Ladičku odmaskování* (2 použití, *Dobíjení:* Musí být roztavena a znovu ukována, pokaždé hoď 1k6 při 1 - 2 je navždy zničena), Rozeznění ladičky naruší všechny iluze a přeměny v blízkém okolí.
-   **Upír:** Vydávajíc se za žebráka v malém přímořském městě. Získáváš *Sluneční tyč* (1 použití, *Dobíjení:* Nechej na silném slunečním světle celý den) - Poskytuje spoustu slunečního světla a tepla podobu až 1 hodiny.
-   **Běsnící ohnivý elementál:** Rozsévající chaos v pohraničí. Získáváš *Hasící kámen* (1 použití,  *Dobíjení:* Nechej na dni jezera po celý den), zabalený v pytlovině. Vystavení vzduchu uhasí všechny plameny v blízkém okolí.
-   **Kurolišek:** Ohrožoval dobytek v Senoseších. Získáváš *Mast z kuroliščí krve* (3 použití). Zvrátí efekty zkamenění.

<img src="/assets/sep_line.png"/>

## Lovec

*Jdi přízrak divočiny, prchavý stín, který se nepozorovaně plíží ke své kořisti. Každý úlovek je zkouškou lsti a odhodlání. Souboj mezi životem a smrtí, který víš že jednou prohraješ.*

**Zkušený lovec:** Když se zúčastníš *hlídkové akce zásobování*. Mimo standardního bonusu, posílíš hod na získané zásoby o *+1k6*.

**Extra výbava:** Mačeta (1k6), Kožešinové brnění (1 Brnění, *neskladné*), Pochodeň (3 použití), Plachta (ukryje jednoho člověka), Past na medvědy (Způsobuje ztrátu 1k6 SIL)

**Formující volba:** Co byl tvůj poslední lov?

-   **Obří masožravá světluška:** Lákala nevinné pocestné svým světlem do záhuby. Jako náhradu za ruku, kterou ti ukousla, získáváš *Alchymistickou ruku* (1k8, *zanedbatelná* pokud oblečena, jinak *neskladná*). Tato ruka je odolná proti ohni a jedům ale potřebuje každodenní mazání jinak bude hlasitě vrzat a způsobovat ti *vyčerpání*. Na tuto údržbu navíc získáváš *Lampový olej* (6 použití).
-   **Ledová kopřiva:** Chytala a vysávala krev ze zvířat na blízkém statku. Odměnu za lov si však nedostal. Jelikož tvé řešení za pomocí houby, která kopřivu vymýtí. Zabilo polovinu zvířat. Získáváš *Bobuli mrazu* (1 použití). Zmrazí libovolnou vodní plochu o rozsahu až 10 metrů. Nejíst!!!
-   **Stříbrná čupakabra:** Která zabila někoho tobě blízkého. Nosíš teď *Provázek se zubem čupakabry* (*zanedbatelný*) jako varování pro ostatní čupakabry. Zub lehce vibruje, když tě někdo pronásleduje.
-   **Zákeřný lesní duch:** Který otrávil malou usedlost. Získáváš *Měch otrávené vody* (3 použití, konzumace způsobuje ztrátu 1k6 SIL a *vyčerpání* dokud není poskytnuta adekvátní pomoc) a 10 šilinků.
-   **Zbloudilá duše vlka:** (5 BO, 11 SIL, 13 HBI, 8 VUL, kousnutí 1k6), která děsila pocestné. Slitoval jsi se nad tímto hladovějícím stvořením a pomohl mu. On ti je na oplátku až na do smrti věrný. Má černé (hmotné) chlupaté tělo a na místo hlavy vlčí lebku. Umí skvěle hrabat.
-   **Azurové pěnice:** Jejich pohlavní žlázy, pokud správně extrahovány, se prodávají za dobré peníze. Byl si úspěšný, ale ponechal si její hnízdo na pospas vlkům. Získáváš **vykosťovací nůž** (1k6), extra **20 šilinků** a lítost nad svými činy.

<img src="/assets/sep_line.png"/>

## Lukodivec

*Útočíš z dálky, ale to z tebe nedělá zbabělce. Luk je tvým hudebním nástrojem, zpívajícím o příslibu rychlé a tiché smrti.*

**Mistr luku:** Poku jsi v boji na tahu jako první (součást první skupiny). Tvůj luk získá vlastnost *plošné* během tvého prvního tahu.

**Extra výbava:** Luk (dle volby), Zubatý nůž (1k6), Zbroj z vařené kůže (1 Brnění, *neskladná*), Mast z živého kořene (1 použití, vyléčí 2 SIL), Lovecký sokol (3 BO, 5 SIL, 16 HBI, 4 VUL, klování a škrábání (1k4))

**Formující volba:** Z jakého vzácného dřeva je vyroben tvůj luk?

-   **Západní tis:** 1k6 (*neskladný*), lze použít jako improvizovanou zbraň na blízku působící 1k6 poškození.
-   **Krvavý dub:** 1k8 (*neskladný*, pomalý), má obrovský tah. Při způsobení *kritického poškození* je cíli něco urváno.
-   **Kamenná borovice:** 1k6 (*neskladný*), produkuje 1 použití *lepivé smůly* za den. Tato smůla je vysoce výbušná.
-   **Bílý jasan:** 1k6 (*neskladný*), při boji na blízko funguje jako štít poskytující +1 Brnění.
-   **Pruhovaný bambus:** 1k6, Skládací, takže zabírá jen 1 slot. Stále vyžaduje 2 ruce k používání.
-   **Melebonský jilm:** 1k6 (*neskladný*), pokud držen v ruce, ochraňuje nositele před jedy a jinými toxiny.

<img src="/assets/sep_line.png"/>

## Námořník

*Větrem ošlehaný tulák oceánů, doručovatel zpráv a přepravce zboží. Pozice velké svobody, která svádí k divokým dobrodružstvím.*

**Výborný plavec:** Jsi výborný plavec a dokážeš zadržet dech až pětkrát tak dlouho jako běžný člověk. 

**Extra výbava:** Šavle (1k6), Síť, Lněný provaz (5 metrů), balíček karet (*zanedbatelný*)

**Formující volba:** Jakou zvláštnost sis přivezl ze svých plaveb?

-   **Papoušek:** Barevný papoušek z ostrovů svobody (2 BO, 5 SIL, 6 VUL, neútočí), Který dokáže zjednodušeně mluvit.
-   **Hák:** Přišel si o dlaň a místo ní sis nechal přidělat hák (1k6), který je na lodi obzvlášť užitečný.
-   **Trojzubec moří:** (1k8, větší) Ukraden mořské panně s rudými vlasy. Kdokoliv jej drží, může komunikovat s rybami.  
-   **Zázračná mast** (2 použití): Od nějaké severské báby. Zacelí, kde jakou ránu. Dokonce i během několika dní doroste ztracenou končetinu.
-   **Xianské hedvábí:** Role hedvábí (*neskladné*) z dalekého východu. Má obrovskou cenu (200 šilinků).
-   **Převíjecí káča** (1 použití): Od podivína z Paranthi. Když roztočena, vrátí čas o 30 vteřin. Všichni si pamatují co se stalo.

<img src="/assets/sep_line.png"/>

## Obchodník

*Jsi obchodník, levně nakupuješ draze prodáváš. Jednou třeba vyděláš dost na to, aby si ty nemusel být ten, kdo se plahočí přes půl světa za výdělkem.*

**Shánění:** Můžeš jako *volno-časovou aktivitu* shánět dobré nabídky. To ti umožňuje nakupovat a prodávat o 10% výhodněji, než umožňuje daná lokalita (lze aplikovat i na výbavu při tvorbě postavy).

**Extra výbava:** extra 3k6 šilinků, Ukrytý nůž (1k6), Vagón (+8 slotů, pomalý, musí být tažený koněm nebo 2-mi mulami), Kůň (+4 sloty, 4 BO)

**Formující volba:** S čím obchoduješ?

- **Bižuterie:** Vozíš sebou hromadu cetek (*neskladné*) o celkové hodnotě 3k6 šilinků. Máš však také drahokam jenž si ceníš na 50 šilinků.
- **Veteš:** Obchoduješ s veteší. Vyber si předmět z výbavy dobrodruha v celkové hodnotě do 40 šilinků.
- **Zbraně:** Obchoduješ se zbraněmi. Vyber si předměty ze zbraní a zbrojí v celkové hodnotě do 40 šilinků.
- **Podivnosti:** Obchoduješ s podivnostmi. Nedávno si od někoho koupil spoutaného homunkula  (3 BO, 4 SIL, 13 HBI, 5 VUL) chyceného v kanálech Praagu. Toho teď vozíš ve svém vagónu.

<img src="/assets/sep_line.png"/>

## Písař

*Opisuješ starobylé texty a objasňuješ rukopisy, zaznamenáváš hlasy  vzdělaných, velkých a mocných. Věříš, že jednou dokážeš, že pero je  opravdu mocnější než meč.*

**Lingvista:** Mimo svůj rodilý jazyk ovládáš také 3 jazyky dle vlastního výběru (lze vybrat až při setkání s jazykem) navíc kdykoliv se setkáš s textem, kterému nerozumíš. Jsi schopen vydedukovat aspoň jeho záměr (např. varování, modlitba, instrukce atd..).

**Extra výbava:** Šídlo (1k6), Rozepsaná kniha, Kniha (dle formující volby), Psací potřeby a pergamen, Svíčky (6 použití), Svitek magického oka (*zanedbatelný*, Můžeš vidět skrz magické vznášející se oko, které se vznáší a pohybuje na tvůj příkaz.)

**Formující volba:** Jaký spis sis přivlastnil, jelikož by se neměl dostat do rukou veřejnosti?

- **O jazyku divočiny:** Svazek v kůži vázaných svitků. Seminární práce popisující jazyky a chování bestií a jak jim porozumět.
- **Neviditelné symfonie:** Kniha vázaná v lehce svítivém obalu. Velmi vzácná. Popisuje nepatrné projevy magických větrů, viditelné i netrénovaným okem.
- **Labyrint zrcadel:** Stránky ukryté v obalu jiné knihy. Důmyslný traktát popisující potřebné materiály, procedury a nejvhodnější místa pro přípravu přemisťovacího rituálu. Kam? Nikdo netuší.
- **Staré krvavé rituály:** Svazek vázaný v kůži nasáklý zaschlou krví. Obsahuje rituály jak si udobřit staré bohy. Také obsahuje prý zaručený postup jak vyvolat jednoho ze sluhů těchto bohů a podmanit si jej. 

<img src="/assets/sep_line.png"/>

## Potulný kejklíř

*Co víc inspiruje duši než píseň, rým či vystoupení. Proč věnovat léta studiím Arkán, když ta pravá magie je uvnitř nás.*

**Světaznalý:** Ovládáš další 2 jazyky vlastního výběru (lze vybrat až při setkání s neznámým jazykem). Navíc v každém větším městě máš 1 kontakt.

**Extra výbava:** Nůž (1k6), Brigandina (1 brnění, *neskladná*), Kompas, Psací potřeby a pergamen, Hudební nástroj dle vlastní volby (většinou *neskladný*)

**Formující volba:** Jaký zajímavý artefakt se ti dostal pod prsty při tvých cestách?

- **Ladičku odmaskování:** (3 použití, *Dobíjení:* Musí být roztavena a znovu ukována, pokaždé hoď 1k6 při 1 - 2 je navždy zničena), Rozeznění ladičky naruší všechny iluze a přeměny v blízkém okolí.
- **Rákosová píšťalka:** Kdokoliv v doslechu (včetně tebe) musí uspět v záchranném hodu VUL. Jinak musí ihned vykonat násilný čin. Dotyční jsou také vystaveni *slabému působení chaosu*.
- **Kamenná flétna:** Dokáže uklidnit téměř každou hladinu vody.
- **Píšťalka smrtidechu** (1 použití, *Dobíjení:* Zachyť do ní poslední dech umírajícího válečníka. Tento akt vystaví uživatele *významnému působení chaosu*). Píšťalka vydá děsivý jekot,  který vyděsí všechny kdo jej slyší (zachraň VUL nebo uteč).
- **Všeklíč:** (1 použití, *Dobíjení:* Na noc zabal s 100 šilinky) Klíč, který funguje na každý běžný zámek.
- **Převíjecí káča:** (1 použití) Když roztočena, vrátí čas o 30 vteřin. Všichni si pamatují co se stalo.

<img src="/assets/sep_line.png"/>

## Řemeslník

*Jsi řadový občan, živící se svým řemeslem. Nedalo by se říct, že v něm nějak vynikáš. Ale tví zákazníci jsou spokojení a chleba na stůl to také dostane.*

**Řemeslná výroba:** Může strávit volný čas výrobou a tím získat slevu 25% na určité výrobky. Jak velká je tato sleva a na jaké výrobky ji lze aplikovat. Záleží na volbě níže (Lze aplikovat při tvorbě postavy).

**Extra výbava:** 3k6 šilinků, Řemeslnické náčiní (*neskladné*, specifické pro tvé řemeslo). Kárka (+4 sloty, *neskladná* třeba táhnout v rukách), Ochranné rukavice (*zanedbatelné*)

**Formující volba:** Tvé řemeslo?

- **Kameník:** Jsi odborník na opracovávání kamene. Někteří by tě dokonce nazvali umělcem. Tvá *Řemeslná výroba* poskytuje slevu na jakoukoliv výstavbu z kamene (domy, hrady opevnění). Navíc získáváš *Kamenické kladívko* (1k6) a kovové hřeby (6 použití).
- **Kovář:** Jsi odborník na opracovávání kovů. Tvá *Řemeslná výroba* poskytuje slevu na kovové předměty (meče, nože, štíty a podobně). Navíc získáváš *Kovářské kladivo* (1k8, větší) a *Roli plechu*.
- **Švec:** Jsi odborní na sešívání látek a kůží do všelijakých tvarů. Tvá *Řemeslná výroba* poskytuje slevu na kožené či látkové předměty (oblečení, lehké zbroje, stany atd.). Navíc získáváš Koženářskou jehlu (1k6) a Jutový motouz (10 metrů).
- **Tesař:** Jsi odborníkem na práci se dřevem. Tvá *Řemeslná výroba* poskytuje slevu na jakoukoliv výstavbu ze dřeva (domy, lodě, vozy). Navíc získáváš *Tesařskou pilku* (1k6) a *Tesařské lepidlo* (3 použití), které přidělá dřevo snad ke všemu.

<img src="/assets/sep_line.png"/>

## Zlodějíček

*Žiješ na pomezí mezi světem bohatých a chudých. Vidíš příležitosti tam, kde ostatní vidí jen chaos. Šikovnými prsty obíráš jak bohaté obchodníky, tak chudé strážné. Žádná fyzická překážka není pro tebe nepřekonatelná*

**Neslyšný pohyb:** Léta praxe a tréninku způsobují, že našlapuješ tiše jako kočka.

**Extra výbava:** Dva nože (1k6+1k6, *neskladné*), Vycpávaný černý oblek (1 Brnění, *neskladný*), Zlodějské náčiní

**Formující volba:** Jaká byla tvá poslední prácička?

- **Šlechtické letní sídlo:** Měl tam plno dobrého vína ale nic moc jiného. Získáváš *20 šilinků* a *Štípačky*.
- **Banka (Byl si chycen):** Máš cejch, který lze vidět jen při záři ohně. Kdokoliv jej spatří, tě může požádat o pivo. Získáváš *Navíjecí lanko*.
- **Cechovní sklad:** Získáváš *Žebřík* (3 metry, lze nést pouze v rukách (*neskladný*)) a *Oslepující prášek* (1 použití)
- **Lichvář:** Někdo tě ale předběhl. Nechal však po sobě *Svitek magického oka* (*zanedbatelný*, Můžeš vidět skrz magické vznášející se oko, které se vznáší a pohybuje na tvůj příkaz.)
- **Strážmistrovi komnaty:** Povedlo se ti utéct, ale nechal si nějaké přátele na pospas. Získáváš *Hedvábný provaz* (5 metrů) a znechucení sebou samotným.
- **Univerzita:** Byl si odhalen ale nikdo tě nepronásledoval. Stále nemáš ponětí proč. Získáváš *Kouřové bombičky* (3 použití)



**Nástroj:**

| 1k6  | Jaký nástroj ti pomáhá při kradení?                          |
| :--: | ------------------------------------------------------------ |
|  1   | **Prsten kočky** (2 použití, *Dobíjení:* Nasaď tento prsten na ocas toulavé kočky) - Umožňuje ti bezproblémové šplhání a bezpečný pád z libovolné výšky. |
|  2   | **Všeklíč** (1 použití, *Dobíjení:* Na noc zabal s 100 šilinky) - Klíč, který funguje na každý běžný zámek. |
|  3   | **Sledovací očko** (S každým použitím má 1 z 6-ti šanci, že se roztříští) - Monokl, který umožňuje dívat se skrz stěny nebo jiné překážky. |
|  4   | **Hlas domova** (1 použití, *Dobíjení:* Ztratíš jednu cennou vzpomínku (popiš jakou)) - Všichni kdo slyší zvuk této píšťalky. Uslyší někde v dálce povědomí hlas, který prostě musí následovat. |
|  5   | **Tulákův závoj** (1 použití, *Dobíjení:* Daruj své celodenní výdělky chudým) - Jeho použití ti umožňuje ztratit se davu s vizáží běžného žebráka. |
|  6   | **Převíjecí káča** (1 použití) - Když roztočena, vrátí čas o 30 vteřin. Všichni si pamatují co se stalo. |

<img src="/assets/sep_line.png"/>

## Válečný veterán

*Jako válečný veterán máš již za sebou několik bojů a konfliktů, které tě zocelily. Své dny jsi trávil v první linii, což ti dalo cenné zkušenosti v boji a přežití. Život ti vzal již spoustu, je na čase aby začal zase něco vracet.*

**Zocelený životem:** Tvé počáteční BO je vyšší o 1k6 ale jedna z tvých dovedností je nižší o 2.

**Extra výbava:** Záložní krátký meč (1k6), Lehká zbroj (1 brnění, *neskladná*), tetování vyznačující příslušnost k jednotce (*zanedbatlené*)

**Formující volba:** V jaké vojenské jednotce si sloužil?

- **Šermíři:** Tvou další výbavou je Štít (+1 Brnění) a Dlouhý meč (1k8, větší).
- **Mušketýři:** Tvou další výbavou je Mušketa (1k12, *neskladná*, pomalá, křesadlová, dlouho nabíjecí) a Čistící sada na křesadlové zbraně.
- **Velké meče:** Tvou další výbavou je Obouruční meč (1k12, *neskladný*, neohrabaný, pomalý)
- **Halapartníci:** Tvou další výbavou je Halapartna (1k10, *neskladná*, neohrabaná)
- **Lukostřelci:** Tvou další výbavou je Válečný luk (1k8, *neskladný*, pomalý).

<img src="/assets/sep_line.png"/>
