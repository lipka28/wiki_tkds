# Magie

<img src="/assets/sep_line.png"/>

<img src="/assets/Magic.webp"/>

<img src="/assets/sep_line.png"/>

==todo: přepsat==

Magie v Aldiru je uměním ztraceným v mlhách času, třebaže svět po skonu bohů přímo kypí syrovou magickou esencí. Ta nejvzácnější jiskra, talent samovolně uchopit a utvářet tuto energii do zázračných forem, však z duší smrtelníků téměř vyhasla. Udušena stínem lamačů kouzel. Místo ní se v každodennosti uchytila alchymie, méně předvídatelná, leč přeci jen bezpečnější cesta. Stále však po světě zůstávají roztroušeny ozvěny minulé slávy. Prastaré grimoáry, zaprášené svitky a předměty sálající mocí. Tyto relikvie, obecně nazývané Arkany, jsou předmětem horečnatého pátrání nejednoho sběratele či učence toužícího po jejich moci.

<img src="/assets/sep_line.png"/>

## Magické grimoáry

- **Kouzla:** Magické grimoáry většinou obsahují pouze 1 kouzlo a zabírají 1 slot v inventáři. Nemohou být lehce kopírovány nebo vytvořeny. Místo toho jsou magické grimoáry získávány z různých hrobek či soukromých sbírek.
- **Nátura grimoárů:** Některé magické grimoáry mohou mít speciální rysy či omezení. Věci jako: příjemná vůně při otevření, vlastní rozum, či čitelnost pouze za svitu měsíce.
- **Nežádaná pozornost:** Magické grimoáry mohou přilákat nežádoucí pozornost. Přece jen jsou to mocné Arkany. Není tedy úplně dobrý nápad se jimi otevřeně prezentovat.

## Sesílání kouzel

- **Sesílání:** Kdokoliv může seslat kouzlo tím, že uchopí grimoár do *obou ruk* a *nahlas* přečte jeho obsah. Kdokoliv tak učiní si musí také odečíst *1 bod VUL* (a extra 1 další bod za každý bod brnění získaný ze zbroje a přilbu).
- **Posílení kouzel:** Pokud je postava v bezpečí a má dostatek času může při sesílání kouzla rozšířit jeho efekt (věci jako: zasažení více cílů, zvětšit jeho sílu a nebo jinak ohnout znění kouzla dle tolerance strážce). Tohle posílení většinou vyžaduje záchranu VUL.
- **Nebezpečí:** Pokud je postava v *vyčerpaná* nebo v nebezpečí či časovém presu (například v boji), seslání kouzla může vyžadovat záchranu VUL, aby se čarující vyvaroval potencionálním vedlejším efektům kouzla. Negativní následky nepovedeného sesílání jsou vždy odvozeny ze sesílaného kouzla a jeho využití. Mohou to být efekty jako ztráta dovednostních bodů, zničení grimoáru, zranění či dokonce smrt.

## Svitky 

Svitky jsou funkcí velmi podobné magickým grimoárům, až na následující rozdíly:

- Svitky jsou považovány za *zanedbatelný předmět*.
- Sesílání ze svitku (v zamýšlkeném rozsahu) nestojí dovednostní body.
- Po jednom použití jsou zničeny.

## Arkany

- **Co jsou zač:** Libovolné předměty či objekty nabyté magickou mocí. Jejich použití nezpůsobuje *ůnavu*. Avšak často mají omezený počet použití a speciální podmínky dobíjení.
- **Rozpoznání Arkan:** Kdokoliv kdo se Arkany dotkne dokáže s jistotou říct, že se jedná o Arkanu.
- **Identifikace:** Identifikovat jak se Arkana používá, kolik má použití a jak se dobíjí, vyžaduje experimentování (může vyžadovat i záchranu VUL na předejití ublížení si). Alternativně může jedinec Arkanu identifikovat jako *volno-časovou aktivitu*.
