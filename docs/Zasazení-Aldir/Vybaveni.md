# Vybavení a nosnost

<img src="/assets/sep_line.png"/>

<img src="/assets/Adventure_gear.png"/>

<img src="/assets/sep_line.png"/>

## Nosnost a skladnost

Nosnost postavy udává, kolik výbavy a jiných předmětů může mít postava v jednu chvíli u sebe. Výbava postavy se umisťuje do tak zvaných *Slotů* v *inventáři*.

- **Inventář:** Je abstraktní pojem pro umístění předmětů postavy. V logice hry postava uchovává své předměty různě na svém těle. Například na opasku, v kapsách či přivázané na zádech.
- **Sloty:** Sloty jsou nejen abstrakcí pro váhu předmětu ale i jeho prostorovou náročnost. Pro lepší představu, 1 slot reprezentuje předmět, kterým lze efektivně manipulovat v jedné ruce. 2 sloty pak předmět do dvou ruk a tak dále. Lehké a drobné předměty jsou pak označovány *L*. Do 1 slotu se vejdou *5 lehkých* předmětů. Váha lehkých předmětů se počítá vždy jen za každý celý slot, který dohromady obsadí.
- **Nosnost:** Nosnost postavy odpovídá její dovednosti *Zdatnost*.
- **Překročení nosnosti:** Nosnost postavy lze překročit až na dvojnásobek. Avšak hybnost postavy, která tak učiní, je zredukována na polovinu a obdrží Postih na všechny své hody na Zdatnost a Zručnost, a také všechny ověření dovednosti proti Zdatnosti či Zručnosti přetíženého, probíhají s Bonusem.

## Peníze a bohatství

Ve hře lze rozlišovat libovolné množství měn a platidel. Nejběžnějšími platidly jsou však *Groše*, *Šilinky* a *Mizny*. Groše jsou zlaté mince a hodnotou odpovídají 10-ti šilinkům. Šilinky jsou stříbrné mince a hodnotou odpovídají 10-ti miznám. Mizny jsou pak z mědi.

- **Peníze a skladnost:** I když trochu nereálné, peníze nezabírají v inventářích postav žádné místo. Nosit všechny peníze u sebe se však nedoporučuje. Jelikož by mohli skončit v rukou šikovného bandity či kapsáře. 
- **Prodej předmětů:** Poklady získané na dobrodružství se prodávají za svou plnou cenu (nepoškozené). Běžné předměty se pak prodávají za polovinu. Poškozené běžné předměty jsou neprodejné.
- **Nákup předmětů:** Při tvorbě postavy je níže popsaná výbava dostupná za uváděné ceny. Při hře samotné se však dostupnost i cena předmětů může lišit v závislosti na tom, kde se postavy zrovna nachází.

## Zbroje a štíty

Zbroje zvyšují obranu nositele a tím snižují šanci na jeho zásah. Obrana zbroje nahrazuje přirozenou obranu nositele. Sundávání a oblékání libovolné zbroje trvá *1 scénu*.

- **Přirozená obrana:** Je obranná hodnota založená čistě na schopnostech jedince, bez zbroje či štítu. Přirozená obrana hráčských postav je závislá na jejich povolání.

### Typy zbrojí:

- **Oblečení** - Plní funkci běžného oblečení lze v něm spát.
- **Lehká** - Flexibilní, lze v ní i spát.
- **Střední** - Hlučná (postih na plížení), nedá se v ní spát.
- **Těžká** - Hlučná (postih na plížení), těžká (postih na plavání a šplhání), nedá se v ní spát.
- **Štít** - Poskytuje další bonus do Obrany jedince a lze jej použít jako improvizovanou příruční zbraň. Použití jako zbraň však vyruší bonus k obraně štítu do začátku tvého příštího tahu.

| ZBROJE                          |   TYP   | Obrana | Pož. Zdatnost | Sloty | CENA  |
| :------------------------------ | :-----: | :----: | :-----------: | :---: | :---: |
| Okované či polstrované oblečení |  Lehká  |   11   |       -       |   1   | 10 ši |
| Kožená zbroj                    |  Lehká  |   12   |      11       |   1   | 20 ši |
| Okovaná kožená zbroj            | Střední |   13   |      12       |   2   | 30 ši |
| Šupinová zbroj                  | Střední |   14   |      12       |   2   | 40 ši |
| Šupinová zbroj s kyrysem        |  Těžká  |   15   |      13       |   3   | 80 ši |
| Půl plát s kyrysem              |  Těžká  |   16   |      14       |   3   | 16 gr |
| Plná plátová zbroj              |  Těžká  |   17   |      14       |   4   | 30 gr |
| Štít                            |  Štít   |   +2   |      12       |   2   | 15 ši |

**Pož. Zdatnost:** Potřebná výše *Zdatnosti* pro nošení zbroje.

<img src="/assets/sep_line.png"/>

### Zbroje mimořádné kvality

Magické zbroje či ty vykované extrémně zručnými kováři. Jsou považovány za mimořádné zbroje. Takové zbroje poskytují o 1 bod více obrany, než jejich běžné verze (Platí i pro štíty). 

## Zbraně

Hlavní dělení zraní je podle toho, zda se jedná o zbraně na blízku nebo na dálku. Druhým nejvýznamnějším dělením je způsob jakým je zbraň držena. 

- **Obouruční:** Obouruční zbraně je, pro efektivní využití, třeba držet v obou rukách. Na obouruční zbraně (převážně ty na blízku) může být uvalovány postihy za použití ve stísněných prostorách.
- **Jednoruční:** Jednoruční zbraně lze efektivně používat jen jednou rukou. Lze ji efektivně kombinovat se štítem nebo druhou zbraní. Pokud druhá zbraň není příruční, obě tyto zbraně útočí s *Postihem*.
- **Příruční:** Příruční zbraně lze efektivně používat jednou rukou a lze je kombinovat s jinými jednoručními zbraněmi či štítem. 
- **Přirozená zbraň:** Je speciální kategorie zbraně, která je většinou součástí těla daného stvoření (např. zuby, drápy). Pokud není psáno jinak, přirozenou zbraň nelze považovat za součást předchozích kategorií. 

### Vlastnosti zbraní

Většina zbraní má nějaké speciální vlastnosti či využití. Ve hře se vyskytují následující vlastnosti zbraní:

- **Brutální (Brut):** Každou kostku na které padne 1 při hodu na poškození touhle zbraní. Lze 1x přehodit.
- **Černý prach (ČP):** Zbraň využívá střelný prach a její údržba je tedy složitější. Setká-li se  taková zbraň s vodou (nebo podobným materiálem). Stává se nepoužitelnou dokud nevysušena a očištěna vhodnými nástroji. Na druhou stranu při setkání s plameny může (většinou její munice) explodovat či způsobit jiné zranění.
- **Dlouhá (Dl):** Dosah útoků na blízku stvoření z touto zbraní je delší o 1. Neplatí u stvoření velikosti 1/4 nebo menší.
- **Dostřel X (D X):** Zbraň má dostřel X metrů. Zbraní lze dostřelit i na dvojnásobnou vzdálenost, ale s postihem.
- **Hozená X (H X):** Zbraní jde hodit na vzdálenost X metrů. Při útokům hodem se ověřuje Zdatnost pokud zbraň není také Obratná. Zbraň lze hodit i na vzdálenost O 5 metrů větší avšak s Postihem.
- **Křesadlová zbraň (Kř):** Křesadlové zbraně jsou extrémně smrtelné ale velmi nespolehlivé. Pro zbraně s touhle vlastností platí následující pravidla:
    - S touhle zbraní se na zásah hází s *Postihem*.
    - Přebíjení zbraně vyžaduje 4 akce na místo 1. (Lze kombinovat Akci a obětování hybnosti jako 2 akce v jednom kole)
    - Pokud při hodu na zásah touhle zbraní padne na kostce hodnota 5 nebo níže, zbraň selže a zasekne se. Před dalším použitím musí být vyčištěna vhodnými nástroji.

- **Nabíjecí (N):** Zbraň potřebuje před každým použitím přebít. Zbraň lze přebít použitím Akce nebo veškeré své hybnosti v daném tahu (je-li tvá hybnost aspoň 2).
- **Obratná (Obr):** Při útoku tohle zbraní si útočník může vybrat zda chce k ověření na zásah použít Zdatnost nebo Zručnost.
- **Průrazná (P):** Poskytuje bonus k zásahu proti nepřátelům ve zbroji nebo se štítem. Alternativně poskytuje ten samý bonus proti všem monstrům jejichž Obrana je 14 nebo více.
- **Rozmach (Roz):** Při úspěšném zabití touhle zbraní. Lze útok 1x opakovat do dalšího cíle v dosahu. Nový cíl však nesmí být více jak 1 metr vzdálený od zabitého.
- **Speciální (Sp):** Zbraň má unikátní vlastnost. Podívej se do popisku zbraně pro více informací.
- **Verzatilní (V):** Zbraň se dá efektivně použít jako jednoruční a i jako obouruční. V případě obouručního použití zvedni kostku poškození o 1 stupeň (např. 1k6 -> 1k8).

### Zbraně na blízku

| Název             | Cena  | Sloty | Držení     | Poškození | Požadavky   | Vlastnosti  |
| ----------------- | ----- | ----- | ---------- | --------- | ----------- | ----------- |
| Hůl               | 1 mi  | 2     | Obouruční  | 1k4       | -           | Obr         |
| Krátké kopí       | 1 ši  | L     | Jednoruční | 1k4       | -           | H 10        |
| Nůž               | 1 ši  | L     | Příruční   | 1k4       | -           | H 5, Obr    |
| Sekyrka           | 1 ši  | L     | Příruční   | 1k4       | -           | H 5         |
| Boxer             | 2 ši  | L     | Příruční   | 1k4       | -           | Obr         |
| Kopí              | 2 ši  | 1     | Jednoruční | 1k4       | -           | Dl, H 5, V  |
| Palice            | 3 ši  | 1     | Příruční   | 1k6       | -           | -           |
| Bič               | 5 ši  | 1     | Příruční   | 1k4       | Zručnost 12 | Dl, Obr, Sp |
| Palcát            | 5 ši  | 1     | Jednoruční | 1k6       | -           | V           |
| Tří-čtvrteční hůl | 5 ši  | 2     | Obouruční  | 1k8       | Zručnost 12 | Obr, SP     |
| Main-gauche       | 6 ši  | 1     | Příruční   | 1k4       | Zručnost 12 | Obr, Sp     |
| Krátký meč        | 10 ši | 1     | Příruční   | 1k6       | -           | Obr         |
| Píka              | 10 ši | 2     | Obouruční  | 1k8       | Zdatnost 12 | Dl          |
| Řemdich           | 15 ši | 1     | Jednoruční | 1k6       | Zdatnost 12 | Brut, P     |
| Zahnutý meč       | 15 ši | 1     | Jednoruční | 1k6       | Zručnost 12 | Obr, V      |
| Rapír             | 18 ši | 1     | Jednoruční | 1k8       | Zručnost 13 | Obr         |
| Dlouhý meč        | 20 ši | 2     | Jednoruční | 1k8       | Zdatnost 12 | V           |
| Válečná sekyra    | 30 ši | 2     | Jednoruční | 1k8       | Zdatnost 13 | Roz, V      |
| Válečné kladivo   | 30 ši | 2     | Jednoruční | 1k8       | Zdatnost 13 | Brut, P, V  |
| Obouruční kladivo | 10 gr | 3     | Obouruční  | 1k12      | Zdatnost 14 | Brut, P     |
| Obouruční meč     | 10 gr | 3     | Obouruční  | 2k6       | Zdatnost 13 | -           |
| Obouruční sekera  | 10 gr | 3     | Obouruční  | 1k12      | Zdatnost 13 | Roz         |

### Zbraně na dálku

| Název           | Cena  | Sloty | Držení     | Poškození | Požadavky                 | Vlastnosti            |
| --------------- | ----- | ----- | ---------- | --------- | ------------------------- | --------------------- |
| Prak            | 5 mi  | 1     | Jednoruční | 1k4       | -                         | D 15, Sp              |
| Krátký luk      | 10 ši | 1     | Obouruční  | 1k6       | Zručnost 12               | D 20                  |
| Dalekonosný luk | 15 ši | 2     | Obouruční  | 1k8       | Zdatnost 12 a Zručnost 12 | D 60, Sp              |
| Granát          | 20 ši | L     | Jednoruční | Speciální | -                         | ČP, H 10, Sp          |
| Příruční kuše   | 25 ši | 1     | Příruční   | 1k6       | Zručnost 11               | D 10, N               |
| Kuše            | 30 ši | 2     | Obouruční  | 1k8       | -                         | D 20, N               |
| Bambitka        | 50 ši | 1     | Příruční   | 2k6       | Zručnost 11               | Brut, ČP, D 5, Kř, P  |
| Těžká kuše      | 60 ši | 2     | Obouruční  | 1k10      | Zdatnost 12               | Brut, D 30, N, P      |
| Houfnice        | 10 gr | 2     | Obouruční  | Speciální | Zručnost 12               | Brut, ČP, Kř, (P), Sp |
| Mušketa         | 12 gr | 2     | Obouruční  | 2k6       | Zručnost 12               | Brut, ČP, D 20, Kř, P |

### Munice

Používání většiny střelných zbraní vyžaduje specifickou munici. Munici lze koupit včetně kontejneru, který zabírá 1 slot v inventáři, a nebo po kusech pro doplnění chybějící munice. 

| Název                              | Použití |   Používané pro    | Sloty | Cena (Cena za 1 ks) |
| :--------------------------------- | :-----: | :----------------: | :---: | :-----------------: |
| Kazeta šipek do kuše               |   20    |        Kuše        |   1   |     2 ši (1 mi)     |
| Roh broků a černého prachu         |    5    |      Houfnice      |   1   |    10 ši (2 ši)     |
| Toulec s šípy do luku              |   20    |        Luky        |   1   |     2 ši (1 mi)     |
| Váček kulek a roh s černým prachem |   10    | Bambitky a muškety |   1   |    20 ši (2 ši)     |

**Nesplnění požadavků u zbraní:** Pokud postava nesplňuje požadavky zbraně, je zbraň v jejích rukou považována za improvizovanou zbraň působící 1k6 poškození (pokud poškození zbraně samotné není nižší). Navíc nemůže využívat vlastností dané zbraně.

#### Popisky a speciální vlastnosti

**Bambitka:** Malá jednoraná palná zbraň s dřevěnou rukojetí a ocelovou hlavní, často s mosaznými nebo železnými prvky a křesadlovým mechanizmem.  ==todo: qickdraw like ability==

**Bič:** Dlouhý pramen spletený z kožených řemenů nebo surové kůže, zakončený někdy olověnými či ocelovými kuličkami. Rukojeť bývá dřevěná a ovinutá kůží. 

- *Speciální:* Pokud při útoku touto zbraní byla použita Zručnost a výsledek hodu na zásah překonal jak obranu tak Zručnost soupeře. Může si útoční vybrat, že způsobí jen poloviční poškození a zachytí část těla soupeře.

**Boxer:** Kovový nástavec na prsty, vyrobený z bronzu, železa nebo oceli.

**Dalekonosný luk:** Konstrukce z tisu, jilmu nebo kompozitních materiálů kombinujících dřevo, rohovinu a šlachy. Tětiva je spletená z konopí nebo zvířecích šlach.

- *Speciální:* Vzhledem ke své velikost, je dalekonosný luk celkem problematický pro střelbu na blízké vzdálenosti. Na nepřátele do 5-ti metrů se útočí s postihem.

**Dlouhý meč:** Ocelová dvoubřitá čepel, rukojeť potažená kůží nebo drátěným opletem, zakončená kovovou hlavicí.

**Granát:** Kovová nádoba naplněná střelným prachem a střepinami, uzavřená doutnákem.  ==todo: upravit==

- *Speciální:* Použití této zbraně vyžaduje oheň pro zapálení doutnáku. Při útoku touhle zbraní se neháže na zásah. Na místo toho si útočník vybere místo v dosahu. Následuje hod štěstí útočníka. Při úspěchu granát exploduje při dopadu, v opačném případě se odkutálí *1k4* metry náhodným směrem (nebo dle povrchu) a až pak exploduje. Výbuch granátu udělí *1k6* poškození všem v 5-ti metrové oblasti do které dopadl (centrované na granátu). Všichni zasažení musí také uspět v hodu štěstí jinak obdrží extra *1k6* poškození.

**Houfnice:** Krátká, masivní bronzová nebo železná rozevřená hlaveň zasazená do dřevěné lafety.  ==todo: upravit== ==todo: qickdraw like ability==

- *Speciální:* Při výstřelu z této zbraně vyber prostor o velikosti 5 metrů, který není od tebe vzdálen více jak 1 metr a hoď si na zásah (čistě pro určení zaseknutí zbraně). Všechny subjekty v této oblasti obdrží *1k6* poškození a musí podstoupit hod štěstí. Pokud neuspějí obdrží extra 1k6 poškození. Alternativně lze touhle zbraní zaútočit na 1 cíl do vzdálenosti 2 metry. Zbraň pak efektivně funguje jako mušketa, včetně jejích vlastností (mimo dostřelu).

**Hůl:** Pevný kus jasanového, dubového nebo mahagonového dřeva, často používaná jako zdroj moci pro kouzelníky.

**Kopí:** Dřevěné ratiště (dub, jasan) zakončené ocelovým nebo železným hrotem, někdy s háčky nebo výčnělky.

**Krátké kopí:** Lehčí a kompaktnější verze kopí s kovaným hrotem z kalené oceli.

**Krátký luk:** Menší než dalekonosný luk, vyrobený z břízy či jasanu, s rohovými výztuhami.

**Krátký meč:** Středně dlouhá čepel z kvalitní oceli, rukojeť potažená kůží nebo látkou, jednoduchá kovová záštita.

**Kuše:** Tělo z dubového či ořechového dřeva s ocelovým lučištěm a mechanickým spoušťovým mechanismem.

**Main-gauche:** Krátká dýka s pevnou kovovou záštitou, čepel z vyleštěné oceli, rukojeť ze dřeva nebo rohoviny.

- *Speciální:* Používání této zbraně zvedá obranu proti útokům na blízku nositele o 1 (Nezávisle na tom, zda je použita při boji dvěma zbraněmi.) 

**Mušketa:** Dlouhá ocelová hlaveň zasazená do pažby z třešňového nebo ořechového dřeva. Mechanismus bývá křesadlový nebo doutnákový.

**Nůž:** Krátká čepel z tvrzené oceli, rukojeť z rohoviny, dřeva nebo kosti. Některé varianty mají zoubkované ostří.

**Obouruční kladivo:** Masivní železná hlavice upevněná na dlouhé rukojeti z tvrdého dřeva, často omotané koženými pruhy.

**Obouruční meč:** Těžká a dlouhá ocelová čepel, často s hlubokou drážkou. Rukojeť s dřevěným jádrem potaženým kůží.

**Obouruční sekera:** Dvoubřitá sekera s těžkou ocelovou hlavou a ratištěm z tvrdého dřeva vyztuženého kovovými objímkami.

**Palcát:** Železná nebo bronzová hlavice s výstupky nebo hroty, upevněná na dřevěné nebo celokovové rukojeti.

**Palice:** Těžká dřevěná či kovová zbraň, často s železnými obručemi nebo výstupky.

**Píka:** Velmi dlouhá dřevěná ratiště s ocelovým hrotem, někdy s háčky na lámání kopí nepřátel.

**Prak:** Kožená kapsa připevněná na dva prameny tkaných šlach či lněného provazu. 

- *Speciální:* Munice do praku je v podstatě neomezená kdekoliv, kde je přístup ke kamení, suti či jinému podobnému materiálu. Alternativně se do praku dá nabít malý předmět (jako lektvar či granát) a hodit jej tak na větší vzdálenost.

**Příruční kuše:** Malá verze kuše s kratším lučištěm z pružné oceli a jednoduchým spoušťovým mechanismem. ==todo: qickdraw like ability==

**Rapír:** Dlouhá a tenká čepel z lehké oceli s košíkovým jílcem pro ochranu ruky.

**Řemdich:** Železná koule s ostrými hroty, připevněná k rukojeti pomocí kovového řetězu.

**Sekyrka:** Malá jednobřitá ocelová sekera s dřevěnou násadou, někdy s protizávažím na druhé straně.

**Těžká kuše:** Robustní kuše s kovovými výztuhami, silným lučištěm a složitým napínacím mechanismem.

**Tří-čtvrteční hůl:** Pevný kus jasanového, dubového nebo mahagonového dřeva zakončený kovovými okovy na koncích.

- *Speciální 1:* Pokud při útoku touto zbraní byla použita Zručnost a výsledek hodu na zásah překonal jak obranu tak Zručnost soupeře. Může si útoční vybrat, že způsobí jen poloviční poškození a shodí soupeře na zem.
- *Speciální 2:* Pokud při útoku touto zbraní byla použita Zdatnost a výsledek hodu na zásah překonal jak obranu tak Zdatnost soupeře. Může si útoční vybrat, že způsobí jen poloviční poškození a odstrčí nepřítele o 2 metry libovolným směrem.

**Válečná sekyra:** Jednobřitá nebo dvoubřitá sekera s dlouhou rukojetí, hlavice z uhlíkové oceli.

**Válečné kladivo:** Kovová hlavice s hrotem na jedné straně a kladivovou plochou na druhé, rukojeť ze dřeva nebo kovu.

**Zahnutý meč:** Čepel se zakřivením z uhlíkové oceli, rukojeť omotaná hedvábím nebo kůží pro lepší úchop.

### Zbraně mimořádné kvality

Stejně jako u zbrojí, existují i zbraně mimořádné kvality. Takové zbraně vždy poskytují bonus k hodu na zásah, pro který jsou použity.

<img src="/assets/sep_line.png"/>

## Výbava dobrodruha

Níže uvedená výbava a ceny, jsou hráčům dostupné pouze při tvorbě postavy. Ceny a dostupnost předmětů, během hry samotné se mohou výrazně lišit.

| PŘEDMĚT                                                      | Sloty |   CENA   |
| ------------------------------------------------------------ | :---: | :------: |
| Alchymistické nástroje (10 použití)                          |   1   |  30 ši   |
| Cestovní výbava                                              |   2   |  10 ši   |
| Čistící sada na křesadlové zbraně (10 použití)               |   1   |  20 ši   |
| Dalekohled                                                   |   1   |  20 ši   |
| Dřevěná tyč - 2 metry                                        |   2   |   3 mi   |
| Dřevěný kůl                                                  |   L   |   1 mi   |
| Hák                                                          |   1   |   2 ši   |
| Horolezecké náčiní                                           |   2   |  10 ši   |
| Hrnek                                                        |   1   |   3 mi   |
| Hudební nástroj - Ruční                                      |   1   |  10 ši   |
| Hudební nástroj - Velký                                      |   2   |  50 ši   |
| Kladívko                                                     |   1   |   3 ši   |
| Koňské sedlo a otěže                                         |   4   |  40 ši   |
| Kovový hřeb                                                  |   L   |   5 mi   |
| Křesadlo                                                     |   1   |   2 ši   |
| Křída                                                        |   L   |   1 mi   |
| Lahvička oleje                                               |   L   |   3 ši   |
| Lahvička s korkovou zátkou                                   |   L   |   5 mi   |
| Lucerna                                                      |   1   |  10 ši   |
| Lupa                                                         |   L   |  30 ši   |
| Motouz (20 metrů)                                            |   1   |   2 mi   |
| Mýdlo                                                        |   L   |   2 mi   |
| Nástroj (Krumpáč, Pila, Kladivo, Lopata, Páčidlo, Prut na ryby atd...) | 1 - 2 |   3 ši   |
| Oblečení - Běžné                                             |   1   | - (1 ši) |
| Oblečení - Pro dobrodruha                                    |   1   | - (1 ši) |
| Oblečení - Společenské                                       |   2   |  20 ši   |
| Oblečení - Módní společenské                                 |   2   |  50 gr   |
| Oblečení - Zimní                                             |   2   |   5 ši   |
| Pochodeň                                                     |   L   |   2 mi   |
| Polní lékárnička (10 použití)                                |   2   |  40 ši   |
| Pouta                                                        |   1   |   8 ši   |
| Provaz (10 metrů)                                            |   1   |   3 ši   |
| Psací potřeby (10 použití)                                   |   2   |  10 ši   |
| Pytel kovových ježků                                         |   L   |   5 ši   |
| Řetěz (2 metry)                                              |   1   |   5 ši   |
| Svíčka                                                       |   L   |   3 mi   |
| Truhla se zámkem (dřevěná, malá)                             |   1   |   3 ši   |
| Truhla se zámkem (dřevěná, velká)                            |   6   |  10 ši   |
| Víno (1 litr, obyčejné)                                      |   1   |   1 ši   |
| Víno (1 litr, Kvalitní)                                      |   1   |  15 ši   |
| Visací zámek s klíčem                                        |   1   |   6 ši   |
| Zápalky (10 použití)                                         |   1   |   8 ši   |
| Zásoby                                                       |   1   |   2 ši   |
| Zásoby pro zvíře                                             |   1   |   1 ši   |
| Zlodějské náčiní (10 použití)                                |   2   |  25 ši   |
| Zrcátko                                                      |   1   |   5 ši   |
| Zvoneček                                                     |   1   |   1 ši   |
| A další... (Řekni si PJ co potřebuješ)                       |  ??   |    ??    |

### Speciální vlastnosti

**Alchymistické nástroje:** Sada zkumavek, činidel a jiných nástrojů potřebných pro alchymii v praktickém cestovním balení. Běžným dobrodruhům slouží především pro identifikaci lektvarů a jiných alchymistických substancí. 

- **Použití:** Pro identifikace alchymistické substance je třeba uspět v ověřovacím hodu na Inteligenci s *Postihem*.
- **Úspěch:** Substance je úspěšně identifikována a zachována.
- **Neúspěch:** Identifikace substance je mimo schopnosti uživatele. Substance zareaguje dle uvážení PJ (Například je zničena).

**Cestovní výbava:** Základní výbava pro cestování divočinou. Obsahuje věci jako stan, spacák, nádobí na přípravu jídla, mýdlo a měch na vodu. Je nutná pro bezproblémové přenocování v divočině.

**Čistící sada na křesadlové zbraně:** Sada olejíčků kartáčů a jiných nástrojů k údržbě křesadlových zbraní. Vyčištění zbraně nástroji trvá 10 minut (*1 scénu*). Což kompletně opraví zaseknutou či promočenou zbraň. Navíc po takové údržbě se tato křesadlová zbraň nemůže po zbytek dne zaseknout.

**Dalekohled:** Mosazná trubka obvázaná kůží s několika optickými čočkami. Poskytuje Bonus k hledání a identifikaci subjektů na dálku.

- **Jako zaměřovací optika:** Za extra investici 1 groše, lze dalekohled permanentně přidělat k mušketě, kuši nebo těžké kuši a tak efektivně zdvojnásobit její dostřel.

**Hák:** Hák se třemi nebo čtyřmi hroty. Vhodný pro uchycení lana.

**Horolezecké náčiní:** Sada nástrojů jako jsou provaz, kladívka, kovové kůly a podobné, které  dělají lezení jednoduší a bezpečnější. Sada poskytuje *Bonus* k ověřování dovedností za účelem lezení.

**Křesadlo:** Užitečné k zapalování ohňů a pochodní. Úspěšné použití při vypjatých situacích (například v boji) vyžaduje úspěšný hod na ověření Zručnosti s *Postihem*.

**Lahvička oleje:** Lahvička plná kluzké a hořlavé substance. Vhodná pro boj, nebo jako palivo do lucerny na *4 hodiny* (24 scén).

- **Bojové užití:** Lahvičku oleje lze zapálit a hodit. Zasažený cíl obdrží 1k6 poškození, musí uspět v ověření štěstí jinak začne hořet a obdrží dalších 1k6 perzistentního poškození (štěstí ukončuje).

**Lucerna:** Poskytuje světlo v oblasti *10 metrů* a má posuvnou clonu, kterou lze světlo zakrýt nebo namířit jen jedním směrem. K fungování vyžaduje olej.

**Pochodeň:** Poskytuje světlo v okolí *10 metrů* a hoří po dobu 1 hodiny (6 scén). Lze ji použít jako improvizovanou příruční  zbraň působící *1k4* poškození.

**Polní lékárnička:** Sada obsahující sadu bandáží a mastí pro léčbu běžných zranění a substance proti běžným jedům. Polní lékárnička má několik možných využití.

- **Použití:** Ve všech případech vyžaduje úspěšný ověřovací hod na Inteligenci s *Postihem*.
- **Léčba otravy či paralýzy (akce):** Cíl může opakovat svůj hod na odolání jedu či paralýze, tentokrát s *Bonusem*. 
- **Stabilizace (akce):** Cíl ukončí svůj boj o přežití a je stabilizován s 1 bodem zdraví. Zůstává však v bezvědomí po zbytek scény.
- **Zafačovat (scéna):** Cíl si vyléčí *1k6* zdraví. Lze použít 1x denně za cíl (počítá se i neúspěšné použití).

**Psací potřeby:** Sada psacích per, inkoustů, pečetního vosku a listů pergamenu pro běžné poznámky, nákresy či korespondenční účely.

**Pytel kovových ježků:** Malé kovové bodce, které mohou být rozhozeny po zemi (oblast 1 metr). Stvoření pohybující se postiženou oblastí obdrží *1 poškození* a následně je pro něj všechen pohyb pohybem obtížným terénem (štěstí ukončuje). Jakmile jedno stvoření obdrží poškození z  ježků v dané oblasti. Tím poničí dost ježků na to, že průchod oblastí je bezpečný.

**Svíčka:** Vosková svíčka s drážkami vyznačující 10-ti minutové úseky času. Poskytuje světlo v okolí 1 metru a hoří po dobu  2 hodin (12 scén).

**Truhla se zámkem:** Dřevěná pokovovaná truhlice do které lze bezpečně uschovat další předměty. K dispozici jsou 2 varianty s následujícími nosnostmi:

- **Malá:** Zabírá 1 slot a lze do ní umístit 1 předmět o maximální velikosti 1 slot. Tento uschovaný předmět se nepřičítá k celkové váze truhly.
- **Velká:** Zabírá 6 slotů a lze do ní umístit až 6 slotů předmětů. Žádný však nesmí být větší jak 3 sloty. Tyto uschované předměty se nepřičítají k celkové váze truhly.

**Víno:** Skleněná nebo keramická láhev obsahující 1 litr vína.

**Zápalky:** Užitečné k zapalování ohňů a pochodní. Úspěšné použití při vypjatých situacích (například v boji) vyžaduje úspěšný hod na ověření Zručnosti.

**Zásoby:** Dostatek jídla pro 1 člověku podobné stvoření na 7 dní nebo do konce jednoho dobrodružství (co přijde dřív).

**Zásoby pro zvíře:** Stejné jako zásoby ale levnější varianta pro libovolné zvíře.

**Zlodějské náčiní:** Sada šperháků kleštiček a šroubováků vhodných pro odemykání zámků nebo manipulaci mechanizmů.  

- **Použití:** Umožňuje nositeli podstoupit ověřovací hod na Zručnost s *Postihem* pro odemčení zámku či libovolnou manipulaci odkrytého mechanizmu (například řídící panel pasti).
- **Úspěch:** Zámek se odemkne nebo mechanizmus se zachová dle přání uživatele.
- **Neúspěch:** Zámek je mimo schopnosti uživatele. Mechanizmus provede akci dle uvážení PJ (Například past se může spustit).

<img src="/assets/sep_line.png"/>

## Zvěř a povozy

**Nosnost zvířat:** Pokud má na sobě zvíře sedlo a otěže, a jeho statistiky uvádí nosnost, lze na něj umisťovat předměty. Nosnost jezdce a sedla je již v celkové nosnosti zvířete započítáno. Nosnost zvířete, lze převýšit stejným způsobem jako u hráčský postav a i se stejnými následky.

- **Váha člověku podobnému stvoření:** Pro případ, že je to někdy třeba. Váha člověku podobnému stvoření odpovídá 6-ti slotům (bez výbavy).

<img src="/assets/sep_line.png"/>

### Pes

Domestikované plemeno vybírané především pro svou inteligenci a stopovací schopnosti.

**Úroveň:** 1; **Zdraví:** 10; **O:** 10; **Velikost:** 1;  **Hybnost:** 7; **Zda:** 11(+1) ; **Zru:** 10(+0); **Int:** 8(-2) ; **Oso:** 10(+0);

**Útoky:** 1x Kousnutí (+1) *1k6*

**Speciální schopnosti:**

- *Stopování:* Pokud má k dispozici dostatečně čerstvou stopu, zvládne bezchybně následovat kořist.
- *Na příkaz:* Je trénován na běžné psí příkazy jako sedni, pojď, přines a podobně.

**Cena:** 5 ši

<img src="/assets/sep_line.png"/>

### Mula

Tvrdohlavý kříženec koně a osla.

**Úroveň:** 2; **Zdraví:** 15; **O:** 6; **Velikost:** 1; **Hybnost:** 5; **Zda:** 12(+2) ; **Zru:** 10(+0); **Int:** 8(-2) ; **Oso:** 9(-1);

**Útoky:** 1x Kopance a kousání (+2) 1k4

**Speciální schopnosti:**

- *Lhostejný:* Nechá se zavést téměř kamkoli, dokonce i do podzemí. 
- *Defenzivní:* Může zaútočit pokud ohrožen, nemůže však být vycvičena k boji.
- *Nosnost:* 8 slotů

**Cena:** 2 gr

<img src="/assets/sep_line.png"/>

### Kůň

Lehce stavěný kůň určený pro rychlou jízdu.

**Úroveň:** 2; **Zdraví:** 20; **O:** 8; **Velikost:** 1; **Hybnost:** 8; **Zda:** 13(+3) ; **Zru:** 10(+0); **Int:** 8(-2) ; **Oso:** 8(-2);

**Útoky:** 1x Kopanec(+3) *1k8*

**Speciální schopnosti:**

- *Bojácný:* Pokud je napaden musí podstoupit ověření Osobnosti. Při neúspěchu uteče.
- *Nosnost:* 12 slotů

**Cena:** 5 gr

<img src="/assets/sep_line.png"/>

### Kárka

Dvoukolá kárka s malou kapacitou a místem pro 2 jezdce (jezdci navíc se počítají vůči nosnosti vozu).

**Max hybnost:** 4, **Minimum zvířat:** 2 muly nebo 1 kůň.

**Speciální schopnosti:**

- *Max nosnost:* (20) 40 Slotů (v závorce nosnost s minimem zvířat) 
- *Obtížný terén:* Tento typ vozidla muže cestovat pouze po udržovaných cestách.

**Cena:** 10 gr

<img src="/assets/sep_line.png"/>

### Povoz

Čtyřkolový otevřený vůz s velkou kapacitou a místem až pro 4 jezdce (jezdci navíc se počítají vůči nosnosti vozu).

**Max hybnost:** 4, **Minimum zvířat:** 4 muly nebo 2 koně.

**Speciální schopnosti:**

- *Max nosnost:* (80) 160 Slotů (v závorce nosnost s minimem zvířat) 
- *Obtížný terén:* Tento typ vozidla muže cestovat pouze po udržovaných cestách.

**Cena:** 20 gr

<img src="/assets/sep_line.png"/>

## Nájemná pomoc

asd ==todo: ale až po downtime==

### Družníci

Přesunout do výbavy

• Adventuring parties can recruit hirelings, relying on their unique skills,
knowledge, and training to aid in expeditions.
• To create a hireling, choose an appropriate role from the Hirelings table in
the Marketplace (pg. 16). Roll 3d6 for each attribute and 1d6 for their HP. Give
them equipment appropriate to their station, then roll on the Character Traits
tables to further flesh them out.
• Alternatively, choose an appropriate background and name from the
Character Creation guide. Roll (or choose from) the tables for that
background. Then roll for Rations, Gold Pieces, Attributes, HP, and age.

<img src="/assets/sep_line.png"/>
