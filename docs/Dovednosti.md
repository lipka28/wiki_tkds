# Dovednosti

<img src="/assets/sep_line.png"/>

<img src="/assets/Dovednosti.png"/>

<img src="/assets/sep_line.png"/>

Přesto že atributy, představují určité nadání postavy v daném směru. Dovednosti, na druhou stranu, představují nějaký formální trénink nebo životní zkušenost, jako bonus k provádění určitých aktivit. Dovednosti lze získat z původu, specializace a nebo zvedáním si atributu *vzdělání*.

Dovednosti se dělí do 2 základních kategorií. Co však mají dovednosti v těchto kategoriích společné jsou bonusy k hodům a DC, získané za míru specializace (nebo-li *umu*) v dané dovednosti. V jednotlivých dovednostech, lze mít následující stupně umu:

- **Amatér** - Dovednost neposkytuje žádné bonusy k provádění dané akce. Ověřovací hod probíhá jen na základě atributu a relevantních modifikátorů.
- **Začátečník** - Postava má formální vzdělání nebo základní zkušenosti v dané problematice. Postava má bonus *+2* ke všem ověřovacím hodům a DC využívající danou dovednost.
- **Expert** - Postava má rozsáhlé zkušenosti v dané problematice a získává tedy bonus *+4* ke všem ověřovacím hodům a DC využívající danou dovednost.
- **Mistr** - Postava je mistrem v daném oboru a získává tedy bonus *+6* ke všem ověřovacím hodům a DC využívající danou dovednost.

## Bojové dovednosti

Bojové dovednosti jsou takové, které jsou používány převážně v boji nebo aspoň v situacích kdy jde postavě o život. Bojové dovednosti jsou:

- **Zacházení se zbrojí** - Postava může mít různý um v zacházení s různými zbrojemi ať už se jedná o celé kategorie (jako lehké a střední) tak i jednotlivé typy zbrojí (například kožená zbroj).
- **Zacházení se zbraní** - Podobně jako u zbrojí, může představovat um v zacházení s různými kategoriemi (například bojové zbraně) nebo druhy zbraní (například krátký meč).
- **Záchranné hody** - Postava může mít různé stupně umu v různých záchranných hodech.
- **Magie** - Představuje um v používání určité magické disciplíny.

## Obecné dovednosti

Sada dovedností, která by měla pokrýt naprostou většinu aktivit, které lze potkat v běžné hře. Pokud však zjistíte, že vám nějaká dovednost chybí nebo přebývá nebojte se seznam modifikovat. Každá obecná dovednost je také *svázána s atributem*. To znamená, že dovednost bývá s tímto atributem nejčastěji používána. Pokud to však dává smysl v dané situaci, hráč může použít dovednost i v kombinaci s jiným než vázaným atributem.

**Trénované akce:** PJ může stanovit, že některé aktivity vyžadují aspoň trénovaný um (nebo dokonce výše) pro provedení. Například pokus od identifikaci magického předmětu z přírodní disciplíny vyžaduje trénink v dovednosti Příroda.

## Seznam obecných dovedností (s vázaným atributem)

- **Akrobacie (Obratnost)** - Aktivity jako držení rovnováhy, protlačení se úzkými otvory, různé akrobatické kousky.
- **Arkanistika (Vzdělání)** - Aktivity spojené s arkanistikou jako vybavování si informací o některých monstrech, identifikování magických předmětů a učení se kouzel (u specializací co se mohou učit kouzla)
- **Atletika (Síla)** - Šplhání, skákání a různé bojové manévry
- **Diplomacie (Osobnost)** - Vyjednávání a získávání informací
- **Eskamotáž (Obranost)** - Kradení a drobné triky spoléhající na vysokou zručnost
- **Lstivost (Osobnost)** - Lhaní a podvádění
- **Manipuluj mechanizmus (Rozvaha)** - Odemykání zámků, zneškodňování pastí a podobné aktivity
- **Medicína (Vzdělání)** - Používání lékařských nástrojů, identifikace a léčení nemocí, léčení otrav
- **Náboženství (Rozvaha)** - Aktivity spojené s náboženstvím jako vybavování si informací o některých monstrech, identifikování magických předmětů a učení se kouzel (u specializací co se mohou učit kouzla)
- **Okultizmus (Vzdělání)** - Aktivity spojené s okultizmem jako vybavování si informací o některých monstrech, identifikování magických předmětů a učení se kouzel (u specializací co se mohou učit kouzla)
- **Projev (Osobnost)** - Vystupování před publikem, tanec, zpěv
- **Příroda (Rozvaha)** - Aktivity spojené s přírodou a zvířaty jako interakce se zvířaty, vybavování si informací o některých monstrech, identifikování magických předmětů a učení se kouzel (u specializací co se mohou učit kouzla)
- **Řemeslná výroba (Rozvaha)** - Oprava rozbitých předmětů, identifikace lektvarů (alchymie), výroba předmětů
- **Skrývání (Obratnost)** - Plížení se, ukrývání sebe nebo nějakých svých předmětů.
- **Světaznalost (Vzdělání)** - Znalost informacích o světě jako je historie, geopolitika či významné osobnosti
- **Všímavost (Rozvaha)** - Odhalování skrytého
- **Zálesáctví (Rozvaha)** - Aktivity spojené s přežitím v divočině jako je stopování, orientace nebo sběr surovin
- **Zastrašování (Osobnost)** - Násilné nucení a zastrašování

### Vzorové situace

Seznam vzorových aktivit, které se při hře mohou běžně stát, jaké dovednosti jsou vhodné pro jejich vyřešení. Všechny uvedené příklady jsou jen *pouhá doporučení*. Každý PJ může přistoupit k řešení takových situací dle svého.

| Aktivita                                       |                       Vhodná dovednost                       | Trénovaná akce |
| ---------------------------------------------- | :----------------------------------------------------------: | :------------: |
| Vybavení si informací o podivné květině        |                           Příroda                            |       -        |
| Balancování na kluzkém povrchu.                |                          Akrobacie                           |       -        |
| Identifikace lektvaru                          |                       Řemeslná výroba                        |      Ano       |
| Identifikace arkanistického magického předmětu |                         Arkanistika                          |      Ano       |
| Lhát                                           |                           Lstivost                           |       -        |
| Nauč se theurgické kouzlo                      |                         Náboženství                          |      Ano       |
| Odstrčení nepřítele                            |                           Atletika                           |       -        |
| Odemykání zámků                                |                    Manipuluj mechanizmus                     |      Ano       |
| Odvést pozornost                               |                           Lstivost                           |       -        |
| Odzbrojení nepřítele                           |                           Atletika                           |      Ano       |
| Oprava předmětů                                |                       Řemeslná výroba                        |       -        |
| Použití lékárničky (viz. výbava)               |                           Medicína                           |       -        |
| Požádat stvoření o...                          |                          Diplomacie                          |       -        |
| Proplížit se kolem nepřítele                   |                           Skrývání                           |       -        |
| Přecházení po tenkém prkně.                    |                          Akrobacie                           |       -        |
| Přeskakování velkých děr                       |                           Atletika                           |       -        |
| Přinutit někoho udělat něco co nechce          |                         Zastrašování                         |       -        |
| Rozlušti zašifrovaný dopis starostovy          |                         Světaznalost                         |      Ano       |
| Shánění potravy v divočině                     |                          Zálesáctví                          |       -        |
| Shození nepřítele na zem                       |                           Atletika                           |       -        |
| Stopování zvěře                                |                          Zálesáctví                          |      Ano       |
| Šplhání po skále                               |                           Atletika                           |       -        |
| Vybavení si znalostí o příšeře                 | Arkanistika, Náboženství, Okultizmus, Příroda (dle typu monstra) |       -        |
| Vyhrožování a zastrašování                     |                         Zastrašování                         |       -        |
| Výroba předmětů                                |                       Řemeslná výroba                        |      Ano       |
| Získávání informací                            |                          Diplomacie                          |       -        |
| Zneškodňování pastí                            |                    Manipuluj mechanizmus                     |      Ano       |
| Zpěv, předstírání nebo nějaký herecký výkon... |                         Vystupování                          |       -        |

## Výpočet modifikátoru dovednosti

Pokud má si má hráč hodit na ověření dovednosti, modifikátor spočítá následujícím způsobem. 

- **Modifikátor dovednosti** = *Relevantní atribut* + *um v dané dovednosti* + *ostatní modifikátory*
