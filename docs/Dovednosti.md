# Dovednostni 

<img src="/assets/sep_line.png"/>

<img src="/assets/Dovednosti.png" />

<img src="/assets/sep_line.png"/>

Dovednostní body určují, zda hráčova postava vyniká, nebo je naopak horší v některých aktivitách. Hráčova postava disponuje dovednostními body v rozsahu *-4* až *+4*. Kdy tyto extrémy představují limity těl člověku podobných stvoření. Běžnými způsoby není možné mít v dovednosti větší hodnotu jak +4. Také není možné mít v některé dovednosti méně než *-3*. Pokud by dovednost klesla pod hodnotu *-4* stává se hráčova postava neschopna běžně fungovat. 

## Síla

Svaly a fyzická síla. Ověření síly se používá například v těchto situacích: páčení dveří, šplhání po stěnách, skoky, plavání.

**Síla se přičítá k:**

- Ověřovací hody na sílu
- Hody na zásah zbraní na blízku nebo hozenou zbraní
- Poškození zbraní na blízku nebo hozenou zbraní
- Nosnost

## Obratnost

Pohyblivost, reflexy a rovnováha. Ověření obratnosti se používá při různých akrobatických kouscích, plížení, držení rovnováhy.

**Obratnost se přičítá k:**

- Ověřovací hody na obratnost
- Obranné číslo
- Hybnost
- Taste zbraně!
- Záchranné hody na reflexy

## Výdrž

Vytrvalost představuje zdraví a odolnost. Ověření výdrže se hodí třeba při zadržování dechu.

**Výdrž se přičítá k:**

- Ověřovací hody na výdrž
- Životy
- Regenerace životů
- Záchranné hody na zdatnost

## Vzdělání

Vzdělání představuje rozsah vzdělání, jaké bylo postavě poskytnuto, ale i do jisté míry to, jak zvládá pracovat s informacemi. Ověření vzdělání je užitečné především při vybavování si informací, luštění všelijakých textů, identifikaci magických předmětů a jiných podobných aktivitách.

**Gramotnost:** Postavy, které mají hodnotu vzdělání menší jak 0 jsou negramotné. To znamená, že neumí číst, psát a jejich schopnost počítat je výrazně omezena.

**Vzdělání se přičítá k:**

- Ověřovací hody na vzdělání
- Každý bod vzdělání nad 0 umožňuje postavě se naučit extra jazyk
- Každý bod vzdělání nad 0 umožňuje postavě se naučit extra talent
- Počet ovládaných kouzel u povolání, které ovládají magii.

## Rozvaha

Soustředění, bystrost a síla vůle. Ověření rozvahy se používá třeba při snaze vycítit magii, hledání skrytého nebo aktivitách vyžadující dobrou drobnou koordinaci, jako je třeba odemykání zámků.

**Vzdělání se přičítá k:**

- Ověřovací hody na rozvahu
- Hody na zásah zbraní na dálku
- Záchranný hod na vůli
- Množství magie u některých povolání ovládajících magii
- Regenerace magie u některých povolání ovládajících magii

## Osobnost

Osobnost představuje sílu osobnosti a schopnost vést. Ověření osobnosti je důležité především při sociálních interakcích jako jsou přesvědčování, lhaní, zastrašování, zpěv, tanec a jiné formy uměleckého projevu.

**Osobnost se přičítá k:**

- Ověřovacím hodům na osobnost
- Modifikace morálky nehráčských spojenců
- Množství magie u některých povolání ovládajících magii
- Regenerace magie u některých povolání ovládajících magii

<img src="/assets/sep_line.png"/>

## Vzorové situace

Pokud tě zajímají příklady, kdy se může nějká dovednost použít jako ověřovací hod mrkni zde ==todo odkaz do Adventure==.
