# Základy

<img src="/assets/book_shelf.webp" style="zoom:120%;" />

## Základní terminologie a principy

**Pán Jeskyně (PJ):** Někdy také označován jako Dungeon Master (DM) nebo třeba sudí. Je hráčem, který zprostředkovává herní svět ve kterém se hráči se svými postavami pohybují.  Jeho úkolem je popisovat hráčům svět, nestranně reagovat na akce hráčů a také vyjasnit či rozsoudit jakékoliv nejasnosti co se týkají pravidel nebo fungování světa. 

**Hráčova Postava (PC):** Je hráčova reprezentace v imaginárním kolektivním světě. Tahle postava má své statistiky, schopnosti a výbavu, které může aplikovat na řešení problémů ve světě. 

**Deník Postavy:** Je libovolný list papíru, sešit či elektronický záznam, ve kterém jsou zapsány všechny údaje a statistiky hráčovi postavy. Pokud chcete deník postavy pro specificky tuhle verzi pravidel můžete jej najít [zde](https://www.tkds.cz/). 

**Cizí Postavy (NPC):** Jsou všechny ostatní postavy, které jsou ovládány pánem jeskyně a se kterými mohou hráči interagovat.

## Kostky

Stejně jako spousta dalších stolních RPG. I tato používá sadu zvláštně tvarovaných kostek. Tyto kostky používají následující notaci:

<p><img src="/assets/d4.png" alt="k4" width="15"> <span><b>k4</b> - Čtyř-stěnná kostka.</span></p>

<p><img src="/assets/d6.png" alt="k6" width="15"> <span><b>k6</b> - Šesti-stěnná kostka.</span></p>

<p><img src="/assets/d8.png" alt="k8" width="15"> <span><b>k8</b> - Osmi-stěnná kostka</span></p>

<p><img src="/assets/d10.png" alt="k10" width="15"> <span><b>k10</b> - Deseti-stěnná kostka</span></p>

<p><img src="/assets/d12.png" alt="k12" width="15"> <span><b>k12</b> - Dvanácti-stěnná kostka</span></p>

<p><img src="/assets/d20.png" alt="k20" width="15"> <span><b>k20</b> - Dvaceti-stěnná kostka</span></p>

**Více kostková notace:** Pokud je vyžadován hod více kostek naráz je počet hozených kostek indikován před *k*. Například *3k6* znamená hoď 3 šesti-stranné kostky a sečti výsledek.

**Modifikátory:** Někdy může být třeba přičíst k hozeným kostkám nějaký bonus, nebo odečíst postih. Tyto modifikátory se připojují znaménkem "+" nebo "-" za hodnotu kostky. Například *3k6+2* znamená:  Sečti výsledek hodu tří šesti-stranných kostek a přičti 2.

**Výhoda a Nevýhoda:** Pokud hráč hází s výhodou, znamená to že může hodit dvakrát a nechat si přívětivější výsledek. Pokud hráč hází s nevýhodou ze dvou hodů si nechá ten horší. Pokud má hráč z nějakého důvodu výhodu a nevýhodu najednou, efekty se vzájemně vyruší. Více instancí výhody či nevýhody jsou kumulativní. Například 2 výhody pak znamená, že hráč hází 3 kostky, ze kterých platí nejvyšší výsledek.

**Procentní hody:** Někdy může být třeba vyhodnotit akci s procentuální šancí na úspěch. K tomu slouží procentní hod, značen také *k%* nebo *k100*. Takový hod se hází za pomocí *2k10*, kdy si hráč předem určí, která kostka představuje desítky a která jednotky. Ve výsledném hodu pak dvě nuly reprezentují *100*. Pokud je výsledek na kostce nižší nebo stejný jako je stanovená šance, tak je hod úspěšný.

!!! info "Příklad: Procentní hod"
	Například čaroděj, sesílajíc kouzlo z posledních sil může mít šanci 75%, že kouzlo uspěje. Hráč tedy hodí *k100* a pokud je jeho výsledek větší jak nižší nebo stejný jako 75, tak uspěl. 

**Hod s hranicí úspěchu X (HU)**: Je jedním z běžných způsobů vyhodnocení akcí, se kterým se setkáte. Hráč musí hodit *X* nebo *více* na *k6*. Případně jiné uvedené kostce.

**X ze Y**: Je často používán u aktivit, ve kterých rozhoduje spíš náhoda než schopnosti hráčovi postavy. Na kostce je třeba hodit *X* nebo *méně* kostkou *Y*. Například *2 z 6-ti*.

**Tajný hod (TH)**: Je druh hodu, který hází DM a hráč nevidí přímý výsledek hodu kostky. Tajný hod se používá například při prozkoumávání oblastí, kdy hráč neví jestli nic nenašel protože v dané oblasti nic není nebo proto, že výsledek ověřovacího hodu byl špatný.

**Zaokrouhlování:** pokud není stanoveno jinak, tak se dělené hodnoty zaokrouhlují vždy dolů.

## Jednotky a peníze

Vysvětlivky speciálních jednotek používaných při hře.

### Váha

K měření váhy se používají standardní jednotky metrického systému (gramy, kilogramy, tuny atd..) Lze se však čistě z herního hlediska setkat s dalšími dvěma jednotkami a to *Sloty* a *L* (Více o těchto jednotkách [zde](/Gear/#nosnost)).

### Vzdálenost

Pro měření vzdáleností se používají standardní jednotky metrického systému.

!!! warning "Přepočet imperiálních jednotek"
	Většina vydávaných dobrodružství pro OSR používá pro měření vzdáleností imperiální jednotky. Často se lze setkat se stopami a občas i yardy. Pokud vám nezáleží na extrémní přesnosti, tak je možné tyto jednotky v hlavě rychle převést. Jednoduší jsou yardy, kdy *1 yard* odpovídá přibližně *1 metru*. Stopy je pak třeba *vydělit 10-ti* (posunout desetinou čárku o 1 doleva) a následně hodnotu *vynásobit 3-mi*. Výsledkem vám bude přibližná hodnota v metrech. Například *25 stop = 7.5 metrů*.

### Čas

K měření času se používají standardní jednotky času (sekundy, minuty, hodiny atd..) Lze se však čistě z herního hlediska setkat s pojmy *kolo* a *směna*.

- **1 kolo** (round) - 6 sekund - Na kola se čas měří v případě, kdy záleží na každé vteřině. Například v boji nebo při útěku z hroutící se hrobky.
- **1 směna** (turn) - 10 minut (100 kol) - Na směny se čas měří, při průzkumu. Například průzkum místnosti zabere 1 směnu. Vyluštění magických run na stěně může zabrat směn hned několik. V 1 hodině je 6 směn a souboje se vždy zaokrouhlují k nastávající směně.

### Peníze

Peníze jsou základním platidlem a odměnou za dobře odvedenou práci. Peníze existují ve čtyřech nominálních hodnotách a to *platinové* (pl), *zlaté* (zl), *stříbrné* (st) a *měděné* (md). Základní převod je následující:

- **1 pl = 100 zl = 10 000 st = 100 000 md**
- **1 zl = 100 st = 1000 md**
- **1 st = 10 md**

!!! Note "Škála a význam peněz"
    Pro lepší představu 1 stříbrný, je obnos, který si přibližně vydělá nevzdělaný rolník za 1 den své práce. Běžní strážní si pak vydělají kolem 2 až 3 stříbrných za den. Stříbro se pak používá převážně mezi běžnými obchodníky, zatímco vyšší společnost preferuje zlato. Platinové mince jako takové neexistují, ale používají se čistě pro účely účetnictví. 

## Herní statistiky

Hráčské postavy jsou popsány souborem statistik, které definují jejich schopnosti, síly a slabosti. Vysvětlivky k těmto statistikám najdete níže.

### Dovednosti

Základní fyzické a psychické dovednosti jsou popsány následujícími pěti statistikami.  *Síla*, *Zručnost*, *Výdrž*, *Rozum* a *Osobnost*. V těchto statistikách je hráčova postava ohodnocena na stupnici 3 až 18 , kdy 3 je nejhorší a 18 nejlepší. Více o tom co jaká dovednost ovlivňuje najdete [zde](/Dovednosti).

### Rasa
Hráčská postava může být buď člověk nebo některá z ostatních hráčům dostupných ras. různé rasy mají různé speciální schopnosti a volba rasy také může ovlivnit, jak na vás budou ostatní stvoření ve světě reagovat. To však záleží především na PJ, jeho světě a příběhu, který chce vyprávět.

### Specializace

Každá hráčská postava má své úrovně rozdělené do sady specializací, které určuje její schopnosti. Specializace jsou *Boj*, *Magie*, *Náboženství* a *Řemeslo*.

### Úroveň
Úroveň představuje zkušenost postavy jako dobrodruha. Hráč většinou začíná na úrovni 1 a může svou úroveň zvýšit účastí na dobrodružství. Získané úrovně pak může postava investovat do specializací.

!!! warning "Hit dice"
	Rozhodnete-li se čerpat dobrodružství nebo monstra z jiných OSR či B/X D&D materiálů. Můžete narazit na pojem *hit dice*. Hit dice je ve směs totéž, co úroveň a často ze na základě ní určují životy ale i třeba velikost monster. Pro účely výpočtu životů se tedy předpokládá, že *1 hit dice (HD)* reprezentuje jeden hod *k8*. Například pro určení životů monstra z *3+2 HD* se hází *3k8+2*.

### Zkušenostní body (XP)
Postup postavy ve hře je reprezentován kumulací zkušenostních bodů. Když hráčova postava získá dostatek zkušenostních bodů, postoupí na další úroveň. Počet potřebných zkušenostních bodů k dosažení nové úrovně a způsoby získávání zkušeností naleznete [zde](/LevelUp).

### Životy (HP)
Životy jsou doslovnou schopností postavy vyhýbat se smrti. Každé stvoření, včetně postav hráčů, má maximální životy a aktuální životy. Pokud je stvoření nějakým způsobem zraněno, sníží se jeho počet aktuálních životů. Pokud aktuální životy klesnou na 0 stvoření umírá. Odpočinek a jiné zdroje léčení mohou aktuální životy navýšit, nikdy však nad hodnotu maximálních životů.

**Dočasné životy:** Některá kouzla a magické předměty mohou stvoření propůjčit dočasné životy. Tyto životy mohou přesáhnout hranici maximálních životů a však jejich trvání je většinou časově omezené. Pokud stvoření, disponující dočasnými životy, obdrží poškození, tak se dočasné žvitoy odečítají jako první. Naopak dočasné životy nezle doplnit léčením.

### Obranné číslo (OČ)
Určuje schopnost postavy vyhnout se nebo vykrýt útoky. Obranné číslo je modifikováno zručností postavy a typem zbroje, kterou postava nosí. Čím větší obranné číslo, tím hůře lze postavu zasáhnout.

!!! warning "Přepočet descending AC"
	Rozhodnete-li se čerpat dobrodružství nebo monstra z jiných OSR či B/X D&D materiálů. Můžete narazit na AC (OČ), které se s vylepšováním snižuje na místo zvyšování. Pro přepočet na OČ *odečtěte* hodnotu psanou v materiálu *od 19-ti*. Například zbroj poskytující *5 DAC* přepočítáte na OČ následovně: *19 - 5 = 14 OČ*.

### Záchranný hod

Určuje schopnost postavy vyhnout se některým nebezpečným či dokonce smrtelným efektům. Více o záchranných hodech [zde](/Pravidla a procedury/Adventures/#zachranne-hody)

### Modifikátor zásahu

Určuje schopnost postavy zasáhnout nepřítele v boji. Výše tohoto modifikátoru je určena převážné specializacemi postavy a jejich úrovní. Přičítá se však i modifikátor síly (pro útok na blízku) nebo zručnosti (pro útok na dálku).

!!! warning "Přepočet THAC0"
	Rozhodnete-li se čerpat dobrodružství nebo monstra z jiných OSR či B/X D&D materiálů. Můžete narazit na pojem THAC0 (To Hit AC 0), který se s vylepšováním snižuje na místo zvyšování. Pro přepočet THAC0 na modifikátor zásahu *odečtete* hodnotu psanou v materiálu *od 19-ti*. Například útok s *THAC0 10* přepočítáte na ToHit následovně: *19 - 10 = +9 ToHit*.

### Hybnost
Hybnost představuje základní rychlost s jakou se postava zvládá pohybovat za 1 kolo. Při cestování na velké vzdálenosti (například putování divočinou) je počet kilometrů, které může postava v přívětivých podmínkách ujít za den, pětinásobkem této hybnosti. 

!!! note "Příklad: Putování mezi městy"
	Putuje-li člověk s mírnou zátěží a hybností *6 metrů* mezi městy spojenými cestou. Za den cesty ujde *30 kilometrů*.

### Gramotnost a jazyky

Gramotnost a počet jazyků, které se postava může naučit. Je dána rozumem postavy.

### Schopnosti
Jsou sadou výjimečných schopností, které postava získá na základě volby rasy a specializací nebo na základě voleb, které učiní při hře samotné.
