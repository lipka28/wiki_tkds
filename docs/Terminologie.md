# Základy

<img src="/assets/sep_line.png"/>

<img src="/assets/Basics.png"/> ==todo: redo art==

<img src="/assets/sep_line.png"/>

## Konkrétní pravidla přebíjí obecná

Ve hře se nachází spousta obecných pravidel a procedur, které by se měli následovat. Hráči však často získají různé výjimky z těchto pravidel v podobě schopností, kouzel či magických předmětů. Proto je dobré míti na paměti, že specifická pravidla, jako je třeba popis fungování kouzla, vždy přebíjí ta obecná. 

## Role ve hře

**Pán Jeskyně (PJ):** Někdy také označován jako Dungeon Master (DM). Je hráčem, který zprostředkovává herní svět, ve kterém se hráči se svými postavami pohybují.  Jeho úkoly jsou především popisovat hráčům svět, nestranně reagovat na akce hráčů a také vyjasnit či rozsoudit jakékoliv nejasnosti co se týkají pravidel nebo jejich interakcí se světem. 

**Hráč:** Snažící se rozřešit situace, které před ně staví PJ. K řešení těchto situací používají svou *hráčskou postavu (PC)* její statistiky, schopnosti a výbavu.

<img src="/assets/sep_line.png"/>

## Nástroje potřebné ke hře

Ke hře jsou zapotřebí minimálně následující nástroje.

**Deník Postavy:** Je libovolný list papíru, sešit či elektronický záznam, ve kterém jsou zapsány všechny údaje a statistiky hráčovy postavy. Pokud chcete deník postavy pro specificky tuhle verzi pravidel, můžete jej najít [zde](https://www.tkds.cz/).

**Tužka:** Nebo jiný způsob zapisování poznámek do deníku postavy.

**Pán jeskyně:** Ochotný hráč, který si pro ostatní připraví dobrodružství a sám na sebe vezme, často na první pohled děsivou, roli pána jeskyně.

### Kostky

Stejně jako spousta dalších stolních RPG. I tato používá sadu zvláštně tvarovaných kostek. Tyto kostky používají následující notaci:

<p><img src="/assets/d4.png" alt="k4" width="15"> <span><b>k4</b> - Čtyř-stěnná kostka.</span></p>

<p><img src="/assets/d6.png" alt="k6" width="15"> <span><b>k6</b> - Šesti-stěnná kostka.</span></p>

<p><img src="/assets/d8.png" alt="k8" width="15"> <span><b>k8</b> - Osmi-stěnná kostka</span></p>

<p><img src="/assets/d10.png" alt="k10" width="15"> <span><b>k10</b> - Deseti-stěnná kostka</span></p>

<p><img src="/assets/d12.png" alt="k12" width="15"> <span><b>k12</b> - Dvanácti-stěnná kostka</span></p>

<p><img src="/assets/d20.png" alt="k20" width="15"> <span><b>k20</b> - Dvaceti-stěnná kostka</span></p>

**Více kostková notace:** Pokud je vyžadován hod více kostek naráz, je počet hozených kostek indikován před *k*. Například *3k6* znamená: Hoď 3 šesti-stranné kostky a sečti výsledek.

**Modifikátory:** Někdy může být třeba přičíst k hozeným kostkám nějaký bonus, nebo odečíst postih. Tyto modifikátory se připojují znaménkem *+* nebo *-* za hodnotu kostky. Například *3k6+2* znamená:  Sečti výsledek hodu tří šesti-stranných kostek a přičti 2. Více o modifikátorech [zde](https://pravidla.tkds.cz/Pravidla%20a%20procedury/Adventures/#bonusy-a-postihy) ==todo: validovat==.

<img src="/assets/sep_line.png"/>

## Hraní hry

Při hraní této hry se budete většinou nacházet v jednom ze tří základních módů hry. V jakém módu se hra zrovna nachází má především vliv na to, v jakých časových intervalech se měří herní čas a jaké možnosti jsou hráčům k dispozici. Základní módy hry jsou následující:

- **Průzkum:** Nejvíce času při hře se stráví při průzkumu. Čas se při průzkumu měří na *směny (10-ti minutové intervaly)*, a hráči během průzkumu mají možnost prozkoumávat prostředí, ve kterém se nachází. Vypořádávat se s pastmi a interagovat s nehráčskými postavami. Více o mechanikách průzkumu ==zde todo: link==.
- **Konflikt:** Při řešení problémů, kdy záleží na každé vteřině, se hra přepíná do módu konflikt. Čas se při konfliktu měří na *kola (10-ti vteřinové intervaly)*. Konfliktem může být boj, únik před spuštěnou pastí nebo třeba argumentace pro záchranu vlastní duše před pekelným soudem. Více o mechanikách konfliktu ==zde todo: link==.
- **Volný čas:** Pokud hráčské postavy nemají zrovna co na práci, mohou se věnovat volnočasovým aktivitám. V tomhle módu se herní čas měří většinou na *dny až týdny*, lze však ve volném čase strávit i měsíce či roky. Ve volném čase mohou hráčské postavy získávat potřebné informace, vyrábět předměty jako jsou magické svitky či lektvary, provádět rituály nebo se třeba věnovat podnikání. Více o mechanikách volného času ==zde todo: link==.

### Hlavní herní smyčka

Ať už je vaše dobrodružství založeno na prozkoumání kobek, rozplétání politických intrik ve velkém městském státě a nebo chcete prozkoumávat hloubky vesmíru. Hra se vždy řídí následující herní smyčkou.

1. **Popis:** PJ popíše situaci ve které se hráčské postavy nachází. Prostředí, smyslové vjemy, objekty, monstra a jiné zajímavosti.
2. **Doptávání:** Hráči se doptají PJ na nejasnosti, aby mohli udělat dobře informované rozhodnutí.
3. **Akce:** Když hráči usoudí, že mají všechny potřebné informace. Vžijí se do svých postav a rozhodnou se jak budou jejich postavy v nastíněné situaci reagovat a co budou dělat.
4. **Rozhodnutí PJ:** Na základě popisů od hráčů se PJ rozhodne jak bude jejich akce vyhodnocovat. Jaká pravidla jsou aplikovatelná a zda bude třeba házet kostkami.
5. **Rozřešení:** Akce postav jsou rozřešeny, pokud je třeba kostky jsou vrženy. PJ popíše následky těchto akci a co se děje dál. Zpět na krok 1. 

### Hlavní rozřešovací mechaniky

Při rozřešování hráčských akcí má PJ k dispozici 2 hlavní nástroje. Prvním je *vlastní úsudek* a druhým je *ověřovací hod*.

**Vlastní úsudek:** Nejužitečnější nástroj každého PJ. Pokud PJ usoudí, že na základě hráčova popisu by popsaná situace byla rozřešena, lze jej nechat uspět bez nutnosti házení kostkou.

#### Ověřovací hod

Když PJ usoudí, že situaci nelze vyřešit pouhým popisem. Hlavně proto, že existuje výrazná šance na selhání. Přichází čas na hod *k20* proti *dovednostnímu cíli (DC)*. Tento hod je modifikovaný různými *modifikátory* závislými na *potenciálu*, *umu*, *talentech*, *použitých kouzlech*, *předmětech* a *okolnostech dané situace*. 

- **Dovednostní cíl (DC):** Je hodnota stanovená Pj, kterou je třeba pokořit při ověřovacím hodu (hodit stejně nebo více). Nejběžnější DC je 15, lze však stanovit i jiné hodnoty. Více o tom jak stanovovat DC ==zde todo: link==.
- **Dovednostní cíl vázaný na dovednost:** Hráči mohou potřebovat stanovit vlastní DC pro účely rozřešení některých efektů. Často je třeba stanovit DC odolání kouzel nebo některé z obran stvoření (jako je obrané číslo či reflexy). Taková DC se určuje jako *10+relevantní modifikátory*.
- **Stupně úspěchu:** Při ověřovacích hodech je také třeba dávat pozor na stupně úspěchu. Překonání nebo dorovnání DC sice znamená *úspěch* a nedostatečný hod *neúspěch*. Pokud je však DC překonána o 10 nebo více, výsledek se mění na *kritický úspěch*. Opak také platí pro *kritický neúspěch*.
- **Přirozená 20 a přirozená 1:** Přirozená 20 zvyšuje stupeň úspěchu o 1 (například neúspěch -> úspěch) naopak přirozená 1 stupeň úspěchu snižuje.

<img src="/assets/sep_line.png"/>

## Klíčové pojmy

### Akce

Během konfliktů má každé stvoření k dispozici 2 až 3 akce, které může využít k provádění nejrůznějších aktivit. To mohou být věci jako pohyb, útok, či manipulace s předměty. Některé aktivity, jako třeba sesílání kouzel, můžou potřebovat použití více akcí naráz. Více o akcích se dozvíte ==zde todo: odkaz==.

### Atributy

Atributy představují základní potenciál postavy. Každá postava má základních 6 atributů a to *Síla*, *Obratnost*, *Výdrž*, *Vzdělání*, *Rozvaha* a *Osobnost*. Více o atributech a jejich využití ==zde todo: odkaz==.

### Hybnost

Určuje jak daleko se stvoření zvládne přesunout za pomocí jedné akce. Hybnost se měří na *sáhy* podobně jako ostatní vzdálenosti ve hře. Pro účely konverze z cizojazyčných materiálů *1 sáh představuje 5 stop*.

### Kolo

Časový úsek během, kterého všichni účastníci konfliktu zvládnou odehrát své *tahy*. V této hře *1 kolo odpovídá 10-ti vteřinám času* uběhlého v herním světě.

### Kouzlo

Speciální schopnost některých stvoření. Seslání kouzla většinou vyžaduje 2 akce a jeho efekt, záleží na popisku daného kouzla. Včetně způsobů jak kouzlu odolat. Více o kouzlech a magii se dozvíte ==zde todo: odkaz==

### Modifikátory

Modifikátory ovlivňují hody a statistiky stvoření. Existuje několik typů, ale vždy platí jen nejvyšší bonus a nejhorší postih každého typu. Více o modifikátorech se dozvíte ==zde todo: odkaz==.

### Ne-hráčské postavy (NPC)

Jsou všechna stvoření ve hře, která jsou ovládána PJ.

### Obecné dovednosti

Obecné dovednosti, jsou sada dovednostních ve kterých může hráčská postava vynikat. Reprezentují určitý stupeň znalosti (v závislosti na umu) v dané problematice. Jaké obecné dovednosti existují a příklady toho na co se dají využít naleznete ==zde todo: odkaz==.

### Obranné číslo (OČ)

Všechna stvoření ve hře mají obranné číslo. Tohle číslo určuje jak obtížné je zasáhnout stvoření útoky nebo některými kouzly. Zjednodušeně se dá říct, že se jedná o dovednostní cíl (DC) k zasažení stvoření.

### Peníze

Peníze jsou základním platidlem a odměnou za dobře odvedenou práci. Peníze existují ve čtyřech standardních nominálních hodnotách a to *platinové* (pl), *zlaté* (zl), *stříbrné* (st) a *měděné* (md). Základní převod je následující:

- **1 pl = 10 zl = 1000 st = 1000 md**
- **1 zl = 10 st = 100 md**
- **1 st = 10 md**

### Původ

Představuje zjednodušený život hráčské postavy a toho co dělala, než se vydala na cestu dobrodruha. Původ se vybírá při tvorbě postavy a poskytuje atributy a drobné bonusy, relevantní k danému původu. Základní výběr původů najdeš ==zde todo: odkaz==.

### Rasa

Rasa je jedním z hlavních vodítek k tomu, jak bude hráčská postava vypadat a jak s ní budou interagovat ostatní rasy ve světě. Vybírá se při tvorbě postavy a podobně jako původ, také poskytuje sadu atributů a schopností, které pak postavu odlišují od příslušníků jiných ras. Základní výběr ras najdeš ==zde todo: odkaz==.

### Specializace

Reprezentuje jaký druh dobrodruha hráčská postava je. Specializace je nejvýznamnější volba jakou hráč učiní při tvorbě postavy, jelikož od této volby se odvíjí naprostá většina schopností, co bude jeho postava ovládat. Základní výběr specializací najdeš ==zde todo: odkaz==.

### Speciální stavy

Jsou často podmíněné stavy, které mechanicky ovlivňují fungovaní postavy nebo stvoření. Seznam základních speciálních stavů najdeš ==zde todo: odkaz==.

### Starý svět

Je předpokládaný svět, pro který jsou navrženy všechny rasy, původy a specializace prezentované v těchto pravidlech. Starý svět není pevně definovaný a může se v něm odehrávat libovolné fantastické dobrodružství, které chcete. Základní informace o starém světě, jako jsou třeba jazyky najdeš ==zde todo: odkaz==.

### Tah

Je příležitost stvoření odehrát své akce během daného kola konfliktu. Pro hráčské postavy existují 2 základní druhy tahů. *Rychlý tah*, který umožňuje hráčské postavy přijít na řadu před všemi nepřáteli avšak během rychlé tahu může použít jen 2 akce. *Pomalý tah*, kdy hráčská postava jde na řadu až po nepřátelích avšak může během svého tahu použít 3 akce.

### Talenty

Jsou speciální schopnosti, které si hráčské postavy mohou odemykat postupem na novou úroveň. Dělí se do tří základních typů. *Talent specializace*, *obecný talent* a *obecný talent specializace*. Kdy a jak se které talenty získávají najdeš v tabulce postupu svého povolání. 

### Um

Představuje stupeň ovládnutí dané dovednosti. Tyto stupně jsou 4 a to: *amatér*, *začátečník*, *expert* a *mistr*. Kdy každý stupeň nad *amatér* zvyšuje bonus k provádění aktivit spojených s danou dovedností. Tento bonus je *+2*, *+4* a *+6*.

### Úroveň

Úroveň představuje zkušenost postavy jako dobrodruha. Hráč většinou začíná na úrovni 1 a může svou úroveň zvýšit získáváním zkušeností. Potencionální maximální úroveň pro hráčské postavy je 20.

### Útok

Někdy také označován jako *útočná akce*. Je jakákoliv akce jejímž výsledkem je pokus o ublížení nebo uvalení postihů na nějaké stvoření. Časté útočné akce jsou: útok zbraní nebo třeba pěstí, bojový manévr, seslání kouzla.

### Záchranný hod

Když je tvor vystaven nebezpečnému efektu, hází si záchranný hod (k20), aby jej zmírnil nebo mu třeba kompletně odolal. Existují tři typy záchranných hodů:

- **Odolnost** (proti nemocem, jedům a fyzickým vlivům)
- **Reflexy** (pro uhýbání)
- **Vůle** (proti mentálním vlivům)

### Životy (HP)

Životy jsou doslovnou schopností postavy vyhýbat se smrti. Každé stvoření, včetně postav hráčů, má maximální životy a aktuální životy. Pokud je stvoření nějakým způsobem zraněno, sníží se jeho počet aktuálních životů. Pokud aktuální životy klesnou na 0, stvoření umírá. Odpočinek a jiné zdroje léčení mohou aktuální životy navýšit, nikdy však nad hodnotu maximálních životů.

<img src="/assets/sep_line.png"/>
