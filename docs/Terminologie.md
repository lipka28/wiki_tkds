# Základy

<img src="/assets/sep_line.png"/>

<img src="/assets/Basics.png"/>

<img src="/assets/sep_line.png"/>

## Základní terminologie a principy

**Pán Jeskyně (PJ):** Někdy také označován jako Dungeon Master (DM) nebo třeba sudí. Je hráčem, který zprostředkovává herní svět, ve kterém se hráči se svými postavami pohybují.  Jeho úkoly jsou především popisovat hráčům svět, nestranně reagovat na akce hráčů a také vyjasnit či rozsoudit jakékoliv nejasnosti co se týkají pravidel nebo jejich interakcí se světem. 

**Hráčova Postava (PC):** Je hráčova reprezentace v imaginárním kolektivním světě. Tahle postava má své statistiky, schopnosti a výbavu, které může aplikovat na řešení problémů ve světě. Hráčova postava není nutně hrdinou příběhu. Nýbrž jen další proměnou, která má dopad na fungování společného světa.

**Deník Postavy:** Je libovolný list papíru, sešit či elektronický záznam, ve kterém jsou zapsány všechny údaje a statistiky hráčovy postavy. Pokud chcete deník postavy pro specificky tuhle verzi pravidel, můžete jej najít [zde](https://www.tkds.cz/). ==TODO: New Link==

**Cizí Postavy (NPC):** Jsou všechny ostatní postavy, které jsou ovládány pánem jeskyně a se kterými se mohou setkat a interagovat.

<img src="/assets/sep_line.png"/>

## Hlavní herní smyčka

Ať už je vaše dobrodružství založeno na prozkoumání kobek, rozplétání politických intrik ve velkém městském státě a nebo chcete prozkoumávat hloubky vesmíru. Hra se vždy řídí následující herní smyčkou.

1. **Popis:** PJ popíše situaci ve které se hráčské postavy nachází. Prostředí, smyslové vjemy, objekty, monstra a jiné zajímavosti.
2. **Doptávání:** Hráči se doptají PJ na nejasnosti, aby mohli udělat dobře informované rozhodnutí.
3. **Akce:** Když hráči usoudí, že mají všechny potřebné informace. Vžijí se do svých postav a rozhodnou se jak budou jejich postavy v nastíněné situaci reagovat a co budou dělat.
4. **Rozhodnutí PJ:** Na základě popisů od hráčů se PJ rozhodne jak bude jejich akce vyhodnocovat. Jaká pravidla jsou aplikovatelná a zda bude třeba házet kostkami.
5. **Rozřešení:** Akce postav jsou rozřešeny, pokud je třeba kostky jsou vrženy. PJ popíše následky těchto akci a co se děje dál. Zpět na krok 1. 

<img src="/assets/sep_line.png"/>

## Konkrétní pravidla přebíjí obecná

Ve hře se nachází spousta obecných pravidel a procedur, které by se měli následovat. Hráči však často získají různé výjimky z těchto pravidel v podobě schopností, kouzel či magických předmětů. Proto je dobré míti na paměti, že specifická pravidla, jako je třeba popis fungování kouzla, vždy přebíjí ta obecná. 

## Kostky

Stejně jako spousta dalších stolních RPG. I tato používá sadu zvláštně tvarovaných kostek. Tyto kostky používají následující notaci:

<p><img src="/assets/d4.png" alt="k4" width="15"> <span><b>k4</b> - Čtyř-stěnná kostka.</span></p>

<p><img src="/assets/d6.png" alt="k6" width="15"> <span><b>k6</b> - Šesti-stěnná kostka.</span></p>

<p><img src="/assets/d8.png" alt="k8" width="15"> <span><b>k8</b> - Osmi-stěnná kostka</span></p>

<p><img src="/assets/d10.png" alt="k10" width="15"> <span><b>k10</b> - Deseti-stěnná kostka</span></p>

<p><img src="/assets/d12.png" alt="k12" width="15"> <span><b>k12</b> - Dvanácti-stěnná kostka</span></p>

<p><img src="/assets/d20.png" alt="k20" width="15"> <span><b>k20</b> - Dvaceti-stěnná kostka</span></p>

**Více kostková notace:** Pokud je vyžadován hod více kostek naráz, je počet hozených kostek indikován před *k*. Například *3k6* znamená: Hoď 3 šesti-stranné kostky a sečti výsledek.

**Modifikátory:** Někdy může být třeba přičíst k hozeným kostkám nějaký bonus, nebo odečíst postih. Tyto modifikátory se připojují znaménkem *+* nebo *-* za hodnotu kostky. Například *3k6+2* znamená:  Sečti výsledek hodu tří šesti-stranných kostek a přičti 2. Více o modifikátorech zde ==todo odkaz na typy==

**Procentní hody:** Někdy může být třeba vyhodnotit akci s procentuální šancí na úspěch. K tomu slouží procentní hod, značen jako *k%* nebo *k100*. Takový hod se hází za pomocí *2k10*, kdy si hráč předem určí, která kostka představuje desítky a která jednotky. Ve výsledném hodu pak dvě nuly reprezentují *100*. Pokud je výsledek na kostce nižší nebo stejný jako je stanovená šance, tak je hod úspěšný.

**Hod s hranicí úspěchu X (HU)**: Je jedním z běžných způsobů vyhodnocení akcí, se kterým se setkáte. Hráč musí hodit *X* nebo *více* na *k20*. Případně jiné uvedené kostce.

**Přímý hod:** Je nemodifikovaný hod kostkou proti určité HU. Vhodný například pro vyřešení čistě náhodných situací.

**Stupně úspěchu:** Všechny ověřovací hody kostkou (mimo přímé hody). Mají 4 stupně úspěchu: *Kritický neúspěch*, *Neúspěch*, *Úspěch* a *Kritický úspěch*. Překonání *HU* o *10* nebo více značí *Kritikcý úspěch*. Podhození *HU* o *10* nebo více pak značí *Kritický neúspěch*. Hod přirozených *20* a *1* pak jednotlivě zvedá a snižuje výsledek o jeden stupeň. Může se tedy stát, že úspěšné pokoření *HU* hodem přirozené *1* udělá z výsledku *Neúspěch* (na místo Kritikcého neúspěchu).

**Tajný hod (TH)**: Je druh hodu, který hází DM a hráč  nevidí přímý výsledek hodu kostky. Tajný hod se používá například při  prozkoumávání oblastí, kdy hráč neví, jestli nic nenašel, protože v dané oblasti nic není nebo proto, že výsledek ověřovacího hodu byl špatný.

**Zaokrouhlování:** Pokud není stanoveno jinak, tak se dělené hodnoty zaokrouhlují vždy dolů.

<img src="/assets/sep_line.png"/>

## Jednotky a peníze

Vysvětlivky speciálních jednotek používaných při hře.

### Váha

K měření váhy se používají standardní jednotky metrického systému (gramy, kilogramy, tuny atd..) Lze se však čistě z herního hlediska setkat s pojmem *Slot*. Více o vahách a nosnostech zde. ==TODO: Odkaz==

### Vzdálenost

Pro měření vzdáleností se používají standardní jednotky metrického systému.

!!! warning "Přepočet imperiálních jednotek"
	Většina vydávaných dobrodružství pro OSR používá pro měření vzdáleností imperiální jednotky. Často se lze setkat se stopami a občas i yardy. Pokud vám nezáleží na extrémní přesnosti, tak je možné tyto jednotky v hlavě rychle převést. Jednoduší jsou yardy, kdy *1 yard* odpovídá přibližně *1 metru*. Stopy je pak třeba *vydělit 10-ti* (posunout desetinou čárku o 1 doleva) a následně hodnotu *vynásobit 3-mi*. Výsledkem vám bude přibližná hodnota v metrech. Například *25 stop = 7.5 metrů*.

### Čas

K měření času se používají standardní jednotky času (sekundy, minuty, hodiny atd..) Lze se však čistě z herního hlediska setkat s pojmy *kolo* a *směna*.

- **1 kolo** (round) - 10 sekund - Na kola se čas měří v případě, kdy záleží na každé vteřině. Například v boji nebo při útěku z hroutící se hrobky.
- **1 směna** (turn) - 10 minut (60 kol) - Na směny se čas měří, při průzkumu. Většina průzkumných akcí, včetně bojů, se zaokrouhluje k nejbližší směně. Například průzkum místnosti zabere 1 směnu. Vyluštění magických run na stěně může zabrat směn hned několik. V 1 hodině je 6 směn.

### Peníze

Peníze jsou základním platidlem a odměnou za dobře odvedenou práci. Peníze existují ve čtyřech standardních nominálních hodnotách a to *platinové* (pl), *zlaté* (zl), *stříbrné* (st) a *měděné* (md). Základní převod je následující:

- **1 pl = 10 zl = 1000 st = 1000 md**
- **1 zl = 10 st = 100 md**
- **1 st = 10 md**

!!! Note "Škála a význam peněz"
    Pro lepší představu 1 stříbrný, je obnos, který si přibližně vydělá nevzdělaný rolník za 1 den své práce. Běžní strážní si pak vydělají kolem 2 až 3 stříbrných za den. Stříbro se pak používá převážně mezi běžnými obchodníky, zatímco vyšší společnost preferuje zlato. Platinové mince jako takové neexistují, ale používají se čistě pro účely účetnictví. 

#### Stříbrný standard

Hra používá takzvaný stříbrný standard. To znamená, že stříbrné mince jsou nejběžnějším platidlem a také, že naprostá většina cen v těchto pravidlech je uvedená ve stříbře.

!!! warning "Přepočet bohatství"
	Rozhodnete-li se čerpat dobrodružství z jiných OSR či B/X D&D materiálů. Bude získávání pokladu, tak jak psáno v takových předlohách, poskytovat postavám více bohatství než je vhodné.  Poklad je třeba překonvertovat z často používaného zlatého standardu na ten stříbrný. Konverze je jednoduchá. Původní hodnota *měděných se zahodí*, *zlato* a *stříbro* se konvertuje *1:1 o stupeň dolů* (zl -> st, st -> md) a případné *platinové mince* se překonvertují na zlaté *vydělením 10-ti*.

<img src="/assets/sep_line.png"/>

## Herní statistiky

Hráčské postavy jsou popsány souborem statistik, které definují jejich schopnosti a silné a slabé stránky. Vysvětlivky k těmto statistikám najdete níže.

### Dovednosti 

Každá hráčská postava je popsáná šesti základními fyzickými a mentálními parametry. Těmi jsou: *Síla*, *Obratnost*, *Výdrž*, *Vzdělání*, *Rozvaha* a *Osobnost*. V těchto statistikách je hráčova postava ohodnocena na stupnici -3 až 3. Více o tom, co jaká dovednost ovlivňuje, najdete [zde](/Dovednosti).

### Rasa
Hráčská postava může být buď člověk nebo některá z ostatních hráčům dostupných ras. různé rasy mají různé speciální schopnosti a volba rasy také může ovlivnit, jak na vás budou ostatní stvoření ve světě reagovat. To však záleží především na PJ, jeho světě a příběhu, který chce vyprávět.

### Specializace

Každá hráčská postava má svou specializaci dobrodruha, která ji uděluje sadu schopností, které může aplikovat na řešení problémů. 

### Úroveň

Úroveň představuje zkušenost postavy jako dobrodruha. Hráč většinou začíná na úrovni 1 a může svou úroveň zvýšit získáváním zkušeností.

!!! warning "Hit dice"
	Rozhodnete-li se čerpat dobrodružství nebo monstra z jiných OSR či B/X D&D materiálů. Můžete narazit na pojem *hit dice*. Hit dice je vesměs totéž, co úroveň a často se na základě ní určují životy ale i třeba velikost monster. Pro účely konverze životů na tento systém. Lze předpokládat, že *1 hit dice (HD)* reprezentuje jeden hod buď dle povolání, *k8* pokud nemá povolání a pro nehumanoidní monstra pak *k12*. Například pro určení životů nehumanodního monstra s *3+2 HD* se hází *3k12+2*.

### Zkušenostní body (XP)
Postup postavy ve hře je reprezentován kumulací zkušenostních bodů. Když hráčova postava získá dostatek zkušenostních bodů, postoupí na další úroveň. Počet potřebných zkušenostních bodů k dosažení nové úrovně a způsoby získávání zkušeností naleznete popsané [zde](/LevelUp).

### Životy (HP)
Životy jsou doslovnou schopností postavy vyhýbat se smrti. Každé stvoření, včetně postav hráčů, má maximální životy a aktuální životy. Pokud je stvoření nějakým způsobem zraněno, sníží se jeho počet aktuálních životů. Pokud aktuální životy klesnou na 0, stvoření umírá. Odpočinek a jiné zdroje léčení mohou aktuální životy navýšit, nikdy však nad hodnotu maximálních životů.

**Dočasné životy:** Některá kouzla a magické předměty mohou stvoření propůjčit dočasné životy. Tyto životy mohou přesáhnout hranici maximálních životů, avšak jejich trvání je většinou časově omezené. Pokud stvoření, disponující dočasnými životy, obdrží poškození, tak se dočasné životy odečítají jako první. Dočasné životy nezle doplnit léčením.

### Obranné číslo (OČ)
Určuje schopnost postavy vyhnout se nebo vykrýt útok. Obranné číslo je modifikováno zručností postavy a typem zbroje, kterou postava nosí. Čím větší obranné číslo, tím hůře lze postavu zasáhnout.

!!! warning "Přepočet descending AC"
	Rozhodnete-li se čerpat dobrodružství nebo monstra z jiných OSR či B/X D&D materiálů. Můžete narazit na AC (OČ), které se s vylepšováním snižuje na místo zvyšování. Pro přepočet na OČ *odečtěte* hodnotu psanou v materiálu *od 19-ti*. Například zbroj poskytující *5 DAC* přepočítáte na OČ následovně: *19 - 5 = 14 OČ*.

### Záchranné hody

Určují schopnost postavy vyhnout se některým nebezpečným či dokonce smrtelným efektům. Více o záchranných hodech [zde](/Pravidla a procedury/Adventures/#zachranne-hody)

### Modifikátor zásahu

Určuje schopnost postavy zasáhnout nepřítele v boji. Výše tohoto modifikátoru je určena převážné specializacemi postavy a její úrovní. Mohou na něj však mít vliv i některé dovednosti.

!!! warning "Přepočet THAC0"
	Rozhodnete-li se čerpat dobrodružství nebo monstra z jiných OSR či B/X D&D materiálů. Můžete narazit na pojem THAC0 (To Hit AC 0), který se s vylepšováním snižuje namísto zvyšování. Pro přepočet THAC0 na modifikátor zásahu *odečtete* hodnotu psanou v materiálu *od 19-ti*. Například útok s *THAC0 10* přepočítáte na ToHit následovně: *19 - 10 = +9 ToHit*.

### Hybnost

Hybnost představuje základní rychlost, s jakou se postava zvládá pohybovat za 1 kolo. Při cestování na velké vzdálenosti (například putování divočinou) je počet kilometrů, které může postava v přívětivých podmínkách ujít za den, trojnásobkem této hybnosti. 

!!! note "Příklad: Putování mezi městy"
	Putuje-li člověk s mírnou zátěží a hybností *9 metrů* mezi městy spojenými cestou. Za den cesty ujde *27 kilometrů*.

### Gramotnost a jazyky

Gramotnost a počet jazyků, které se postava může naučit. Je dána především vzděláním postavy.

### Schopnosti
Jsou sadou výjimečných schopností, které postava získá na základě volby rasy a povolání nebo na základě voleb, které učiní při hře samotné.

<img src="/assets/sep_line.png"/>
