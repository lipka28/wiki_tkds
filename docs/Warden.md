# Nástroje strážce

Pokud se chcete dozvědět něco více o roli strážce a jak vést tuhle hru. Čerpejte z původního [Cairn](https://cairnrpg.com/second-edition/wardens-guide/).

Rady na konverze monster z jiných systémů: [https://www.bastionland.com/2020/03/bastionland-non-conversion-guide.html](https://www.bastionland.com/2020/03/bastionland-non-conversion-guide.html)

Další čtení ohledně obtížnosti a nepoužívání výhody a nevýhody na hody: [https://www.bastionland.com/2020/03/difficulty-in-bastionland.html](https://www.bastionland.com/2020/03/difficulty-in-bastionland.html)

Další čtení ohledně bonusů k poškození:
[https://www.bastionland.com/2022/06/bonuses.html](https://www.bastionland.com/2022/06/bonuses.html)

## Zásady pro strážce

### Dostatek informací

- Poskytuj hráčům dostatek užitečných informacích, na kterých mohou stavět svá rozhodnutí.
- Není třeba hodu kostkou, aby se hráč dozvěděl více o své stávající situaci.
- Na doplňující otázky hráčů odpovídej přímo a jasně.
- Snaž se být přesný ve svých popisech a nebraň hráčům v pokládání doplňujících otázek.

### Obtížnost hry

- Při řešení situací vycházej spíše z kontextu a realizmu než z čísel a mechanik.
- Pokud se hráč chce pokusit o něco zřejmě nemožného, žádný hod kostkou mu v tom nepomůže.
- Hráčovo řešení situace dává smysl? Ať se tak tedy stane!
- Záchranné hody řeší naprostou většinu nejasných situací a nikdy není potřeba více jak jeden na vyřešení nějaké riskantní akce.

### Příprava

- Herní svět by měl být přirozený, tvárný a náhodný. Uhýbá a dělá ostré zatáčky.
- Nebraň se použití tabulek pro náhodné generování při přípravě svých her.
- Nehráčské postavy by si měli pamatovat to, co jim hráči řekli nebo udělali.
- Nehráčské postavy nechtějí zemřít. Tato zkušenost by měla být provázána z jejich zájmy a osobností.

###   Příběh na prvním místě

- Přirozené rozvíjení děje je to na čem záleží, nikoliv matika a schopnosti postav. Umožni hráčům následovat vlastní dějové linky a poskytni jim dostatek příležitostí k rozvoji svých postav. 
- Měj přehled o tom co si tví hráči pro své postavy přejí a postav jim do cesty dostatek příležitostí tyto cíle následovat.
- Je dobré však myslet na to, že podřezání ve spánku zabije běžného humanoida nezávisle na zkušenostech či speciálním tréninku. 

###   Nebezpečný svět

- Herní svět naskytuje vážné riziko bolesti a dokonce i smrti pro hráčské postavy.
- Avšak veškeré nebezpečí by mělo být hráčům předem naznačeno. Čím větší nebezpečí, tím více zřejmé by mělo být.
- Věci jako pasti by měli být za běžných okolností naprosto zřejmé. Jejich výzva spočívá v jejich překonání, nikoliv odhalení.
- Dej hráčům dostatek příležitostí vyřešit problém a interagovat se světem.
- Umožni hráčům zanechat ve světě svou stopu.

###  Poklad

- Poklad by měl odpovídat místu, kde se nachází. Poklad jako ostatní věci ve hře vypráví nějaký příběh.
- Poklad by měl být cenný, skoro vždycky *neskladný* a v podstatě k ničemu mimo svou peněžitou hodnotu.
- Magické předměty, na druhou stranu, by měli být vždy užitečné a zajímavé.
- Kombinace pokladů a magických předmětů, by mělo být dostatečným lákadlem k vydání se do nebezpečných lokalit.
