# Vítej

<img src="assets/tkds_baner_wiki_top.webp" style="zoom:120%;" />

Vítejte **Tam, kde draci spí.** Nebo spíš v přehledu pravidel stejnojmenného stolního RPG. Tahle hra je původně založena na Old-School Essentials (dostupné [zde](https://www.mytago.cz/ose)) a OSR principech (více info [zde](https://rpgforum.cz/forum/viewtopic.php?t=16408)). Je však modifikována a dále rozšířena o další mechanizmy a procedury z jiných populárních stolních RPG jako jsou Pathfinder 2e, D&D 5e, Knave a další.  I přes tyto úpravy si hra však drží kompatibilitu s dobrodružstvími a jiným materiálem vytvořeným pro B/X D&D kompatibilní hry. Doufám, že vás tato hra bude bavit.

## Pravidlo 0

Nejdůležitější a dost možná i jediné pravidlo, které pro hraní tohohle (nebo i jakéhokoliv jiného) stolního RPG potřebujete, je pravidlo 0: "Bavte se". Všechno ostatní je vedlejší. Přijde vám nějaké pravidlo v tomhle přehledu zbytečné? Zahoďte ho. Něco vám chybí? přidejte to. Hráč vymyslel něco co není popsáno pravidly? Není důvod mu to zakazovat. Prostě něco vymyslete a uvidíte kam vás to dovede. Nejdůležitější je aby se všichni zúčastnění bavili.
