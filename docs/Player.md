# Principy pro hráče

**Svoboda volby**

- Atributy a s nimi spojené záchranné hody nedefinují tvou postavu. Jsou to jen nástroje k vyhodnocování nebezpečných situací. Proto je lepší se do takových situací ani nedostat.
- Nezamýšlej se jen nad tím co by udělala tvá postava, ale také co bys udělal ty.
- Buď kreativní, využívej intuici, předměty a vztahy s nehráčskými postavami.

**Týmová práce**

- Než se bezhlavě pustíš vpřed, prodiskutuj svou strategii s ostatními hráči.
- Zůstaňte na stejné vlně ohledně cílů a limitů, respektujte se navzájem a dosáhněte jako skupina více, než byste dokázali sami.

**Průzkum**

- Pokládání otázek a vnímání detailů je užitečnější než jakékoli statistiky, předměty či dovednosti.
- Berte popisky strážce jako danou skutečnost, ale neváhej si vyžádat více informací.
- Neexistuje jediná správná cesta vpřed.

**Rozhovory s nehráčskými postavami**

- Chovej se k nehráčským postavám, jako by šlo o skutečné lidi, a spoléhej na svou zvědavost při získávání informací a řešení problémů.
- Zjistíš, že většina postav je zajímavá a bude chtít mluvit dřív, než se uchýlí k násilí.

**Opatrnost**

- Boj je volba – a málokdy ta rozumná. Zvaž, jestli je násilí opravdu nejlepší způsob, jak dosáhnout svého cíle.
- Snaž se využít každé šance jak otočit boj ve svůj prospěch a neboj se dát na útěk, když se situace nevyvíjí dobře.

**Plánování**

- Přemýšlej, jak překážky obejít pomocí důkladného průzkumu.
- Mluv s nehráčskými postavami a snaž se zjistit co nejvíce o cíli svého dalšího dobrodružství.

**Ambice**

- Stanov si cíle a i se skromnými prostředky postupuj vpřed.
- Neočekávej nic. Zasluž si své vítězství.
- Udržuj hru v pohybu. Hraní je jediným způsobem jak se dozvědět, co se stane dál.
